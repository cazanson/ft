<!doctype HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html LANG="LA">
<head>
<meta HTTP-EQUIV="Content-Type" CONTENT="text/html; charset=ISO-8859-1">
<meta HTTP-EQUIV="Content-Style-Type" CONTENT="text/css">
<meta HTTP-EQUIV="Content-Script-Type" CONTENT="text/javascript">
<meta NAME="keywords" CONTENT="Thomas de Aquino, Scriptum super Sententiis, Corpus Thomisticum">
<meta NAME="language" CONTENT="Latin">
<meta NAME="security" CONTENT="public">
<meta NAME="owner" CONTENT="ealarcon@unav.es">
<meta NAME="author" CONTENT="Enrique Alarc&oacute;n">
<meta NAME="abstract" CONTENT="Thomas de Aquino, Super Sent., lib. 1 d. 2 q. 1 a. 4-5">
<link REL="stylesheet" MEDIA="screen" HREF="vscreen.css" TYPE="text/css">
<link REL="stylesheet" MEDIA="print" HREF="vprint.css" TYPE="text/css">
<link REL="stylesheet" MEDIA="aural" HREF="vaural.css" TYPE="text/css">
<title>Thomas de Aquino, Scriptum super Sententiis, lib. 1 d. 2 q. 1 a. 4-5</title>
<script type="text/javascript">
document.ondblclick = goPage;
  function findSelection(){
        if (document.getSelection){ txt = document.getSelection();}
        else if (document.selection){ txt = document.selection.createRange().text;}
        else {return "";}
        return txt;
  }
  function goPage(){
        var word = findSelection();
        if (word != "") {
                var toast = window.open("http://www.perseus.tufts.edu/hopper/morph?la=la&l="+word,"","width="+screen.width*0.75+",height="+screen.height*0.75+",screenX="+screen.width*0.125+"px,screenY="+screen.height*0.125+"px,scrollbars=1,resizable=1,toolbar=0");
        }
  }
  </script>
</head>
<BODY id="content"><!-- assigning the id="content" triggers the styles in the style.css file -->
<A HREF="index.html"><DIV CLASS="tres">CORPUS THOMISTICUM</DIV></A>
<DIV CLASS="uno">Sancti Thomae de Aquino</DIV>
<DIV CLASS="uno">Scriptum super Sententiis</DIV>
<DIV CLASS="dos">liber I distinctio II articuli IV et V</DIV>
<BR>
<DIV CLASS="centro">
<TABLE ALIGN="center" SUMMARY="Imago">
<TR>
<TH><IMG SRC="icons/liber180.jpg" WIDTH="133" HEIGHT="180" BORDER="0" ALT="Thomas de Aquino a Fra Angelico depictus" ALIGN="middle"></TH>
</TR>
</TABLE>
<BR>
<SPAN CLASS="tres">Textum Parmae 1856 editum<BR>et automato translatum a Roberto Busa SJ in taenias magneticas<BR>denuo recognovit Enrique Alarc&oacute;n atque instruxit<BR><BR></SPAN>
<BR><HR><BR>
<P>
<A HREF="snp10023.html"><IMG SRC="icons/ageretro.gif" WIDTH="19" HEIGHT="19" ALIGN="middle" BORDER="0" ALT="age retro"></A>
&nbsp;
<A HREF="snp1003.html"><IMG SRC="icons/ageultra.gif" WIDTH="19" HEIGHT="19" ALIGN="middle" BORDER="0" ALT="age ultra"></A>
</P>
<SCRIPT LANGUAGE="JavaScript" TYPE="text/javascript">
<!--
// original code by Bill Trefzger 12/12/96; revised by Enrique Alarcon 12/9/2000
function go(){if(document.selecter.select1.options[document.selecter.select1.selectedIndex].value !="none"){location=document.selecter.select1.options[document.selecter.select1.selectedIndex].value}}
document.write('<FORM NAME="selecter"><SELECT NAME="select1">');
document.write('<OPTION VALUE="none">INDEX');
document.write('<OPTION VALUE="none">------------------------------------------------');
document.write('<OPTION VALUE="index.html">Corpus Thomisticum');
document.write('<OPTION VALUE="iopera.html">Opera omnia');
document.write('<OPTION VALUE="zbiblia.html">Bibliographia Thomistica');
document.write('<OPTION VALUE="none">------------------------------------------------');
document.write('<OPTION VALUE="#195">Super Sent., lib. 1 d. 2 q. 1 a. 4 tit.');
document.write('<OPTION VALUE="#196">Super Sent., lib. 1 d. 2 q. 1 a. 4 arg. 1');
document.write('<OPTION VALUE="#197">Super Sent., lib. 1 d. 2 q. 1 a. 4 arg. 2');
document.write('<OPTION VALUE="#198">Super Sent., lib. 1 d. 2 q. 1 a. 4 arg. 3');
document.write('<OPTION VALUE="#199">Super Sent., lib. 1 d. 2 q. 1 a. 4 s. c. 1');
document.write('<OPTION VALUE="#200">Super Sent., lib. 1 d. 2 q. 1 a. 4 co.');
document.write('<OPTION VALUE="#201">Super Sent., lib. 1 d. 2 q. 1 a. 4 ad 1');
document.write('<OPTION VALUE="#202">Super Sent., lib. 1 d. 2 q. 1 a. 4 ad 2');
document.write('<OPTION VALUE="#203">Super Sent., lib. 1 d. 2 q. 1 a. 4 ad 3');
document.write('<OPTION VALUE="#204">Super Sent., lib. 1 d. 2 q. 1 a. 5 tit.');
document.write('<OPTION VALUE="#205">Super Sent., lib. 1 d. 2 q. 1 a. 5 arg. 1');
document.write('<OPTION VALUE="#206">Super Sent., lib. 1 d. 2 q. 1 a. 5 arg. 2');
document.write('<OPTION VALUE="#207">Super Sent., lib. 1 d. 2 q. 1 a. 5 arg. 3');
document.write('<OPTION VALUE="#208">Super Sent., lib. 1 d. 2 q. 1 a. 5 arg. 4');
document.write('<OPTION VALUE="#209">Super Sent., lib. 1 d. 2 q. 1 a. 5 s. c. 1');
document.write('<OPTION VALUE="#210">Super Sent., lib. 1 d. 2 q. 1 a. 5 s. c. 2');
document.write('<OPTION VALUE="#211">Super Sent., lib. 1 d. 2 q. 1 a. 5 co.');
document.write('<OPTION VALUE="#212">Super Sent., lib. 1 d. 2 q. 1 a. 5 ad 1');
document.write('<OPTION VALUE="#213">Super Sent., lib. 1 d. 2 q. 1 a. 5 ad 2');
document.write('<OPTION VALUE="#214">Super Sent., lib. 1 d. 2 q. 1 a. 5 ad 3');
document.write('<OPTION VALUE="#215">Super Sent., lib. 1 d. 2 q. 1 a. 5 ad 4');
document.write('<OPTION VALUE="#216">Super Sent., lib. 1 d. 2 q. 1 a. 5 expos.');
document.write('</SELECT>');
document.write('<BR><BR>');
document.write('<INPUT TYPE="button" VALUE="Agedum" ONCLICK="go()">');
document.write('</FORM>');
// -->
</SCRIPT>
<BR><HR><BR>
</DIV>
<DIV CLASS="C">Distinctio 2</DIV>
<DIV CLASS="D">Quaestio 1</DIV>
<DIV CLASS="E">Articulus 4</DIV>
<BR>
<DIV CLASS="cuatro" TITLE="Super Sent., lib. 1 d. 2 q. 1 a. 4 tit."><A NAME="195"><SPAN CLASS="tit">[195] Super Sent., lib. 1 d. 2 q. 1 a. 4 tit. </SPAN></A>Utrum in divinis sint plures personae</A></DIV>
<BR>
<P TITLE="Super Sent., lib. 1 d. 2 q. 1 a. 4 arg. 1"><A NAME="196"><SPAN CLASS="ref">[196] Super Sent., lib. 1 d. 2 q. 1 a. 4 arg. 1 </SPAN></A>Ad quartum sic proceditur. Videtur quod in unitate divinae essentiae non sit pluralitas personarum. In omnibus enim creaturis ita est quod ad multiplicationem suppositorum sequitur multiplicatio essentiae secundum numerum, sicut alia humanitas est numero in Socrate et Platone. Sed creaturae sunt exemplatae a Deo. Cum igitur divinam essentiam impossibile sit multiplicari, ut supra ostensum est, hac dist., art. 1, videtur quod impossibile sit esse ibi pluralitatem suppositorum, vel personarum.</P>
<P TITLE="Super Sent., lib. 1 d. 2 q. 1 a. 4 arg. 2"><A NAME="197"><SPAN CLASS="ref">[197] Super Sent., lib. 1 d. 2 q. 1 a. 4 arg. 2 </SPAN></A>Item, eorum quae sunt idem, si unum multiplicatur vel communicatur, et reliquum. Sed in Deo idem est quo est et quod est, sive essentia et suppositum. Si ergo essentia non multiplicatur, ergo nec suppositum. Ergo et cetera.</P>
<P TITLE="Super Sent., lib. 1 d. 2 q. 1 a. 4 arg. 3"><A NAME="198"><SPAN CLASS="ref">[198] Super Sent., lib. 1 d. 2 q. 1 a. 4 arg. 3 </SPAN></A>Item, natura speciei ad hoc multiplicatur in pluribus individuis, quia non potest totam perfectionem habere in uno, eo quod individuum est corruptibile, et species incorruptibilis: unde in incorruptibilibus est tantum unum individuum in una specie, sicut sol. Sed natura divina habet omnem perfectionem in uno supposito. Ergo vanum est esse pluralitatem suppositorum, et hoc non potest esse in Deo.</P>
<P TITLE="Super Sent., lib. 1 d. 2 q. 1 a. 4 s. c. 1"><A NAME="199"><SPAN CLASS="ref">[199] Super Sent., lib. 1 d. 2 q. 1 a. 4 s. c. 1 </SPAN></A>Contra. Sicut dicit Dionysius, bonum est communicativum sui. Sed Deus est summe bonus. Ergo summe se communicabit. Sed in creaturis non summe se communicat, quia non recipiunt totam bonitatem suam. Ergo oportet quod sit communicatio perfecta, ut scilicet totam suam bonitatem alii communicet. Hoc autem non potest esse in diversitate essentiae. Ergo oportet esse plures distinctos in unitate divinae essentiae. Hoc idem arguitur ex perfectione divinae beatitudinis, quae ponit summum gaudium quod sine consortio haberi non potest. Hoc etiam arguitur ex perfectione divinae caritatis. Perfecta enim caritas est amor gratuitus qui tendit in alium. Sed non erit amor summus, nisi summe diligat. Summe autem non diligit creaturam, quae non summe diligenda est. Ergo oportet quod in ipsa creatrice essentia, sit summe diligens et summe dilectus, distincti in essentiae unitate.</P>
<P TITLE="Super Sent., lib. 1 d. 2 q. 1 a. 4 co."><A NAME="200"><SPAN CLASS="ref">[200] Super Sent., lib. 1 d. 2 q. 1 a. 4 co. </SPAN></A>Respondeo: concedendum est absque ulla ambiguitate, esse in Deo pluralitatem suppositorum vel personarum in unitate essentiae, non propter rationes inductas, quae non necessario concludunt, sed propter fidei veritatem.</P>
<P TITLE="Super Sent., lib. 1 d. 2 q. 1 a. 4 ad 1"><A NAME="201"><SPAN CLASS="ref">[201] Super Sent., lib. 1 d. 2 q. 1 a. 4 ad 1 </SPAN></A>Ad primum ergo dicendum, quod in creatura differt essentia rei et esse suum, nec habet essentia esse nisi propter comparationem ad habentem essentiam; et ideo quando essentia creata communicatur, communicatur tantum secundum rationem suam et non secundum esse, quia secundum illud esse non est nisi in uno tantum habente. Divina autem essentia est idem quod suum esse; et ideo quando communicatur essentia, communicatur etiam esse. Unde essentia non tantum est una secundum rationem, sed secundum esse; et propter hoc potest esse una numero in pluribus suppositis. Creaturae autem quamvis exemplentur a Deo, tamen deficiunt a repraesentatione ejus.</P>
<P TITLE="Super Sent., lib. 1 d. 2 q. 1 a. 4 ad 2"><A NAME="202"><SPAN CLASS="ref">[202] Super Sent., lib. 1 d. 2 q. 1 a. 4 ad 2 </SPAN></A>Ad secundum dicendum, quod essentia et suppositum sunt in Deo idem re, nihilominus tamen differunt ratione, sicut de attributis dictum est supra, art. praeced. Unde Commentator dicit, quod vita et vivens non significant idem in Deo, sicut nomina synonyma: et ideo contra rationem suppositi est quod communicetur, non autem contra rationem essentiae. Ideo una essentia communicatur pluribus suppositis.</P>
<P TITLE="Super Sent., lib. 1 d. 2 q. 1 a. 4 ad 3"><A NAME="203"><SPAN CLASS="ref">[203] Super Sent., lib. 1 d. 2 q. 1 a. 4 ad 3 </SPAN></A>Ad tertium dicendum, quod necessitas finis est necessitas conditionata et ex suppositione. Unde non quaeritur in illis quae sunt necessaria absolute, et multo minus in illis quae sunt per se necessaria, non habentia necessitatem ab aliquo. Unde dico, quod pluralitas suppositorum in divina essentia non est propter aliquem finem; immo propter seipsam est necessario, cum ipse Deus sit finis omnium. Unde non potest concludi quod sit vana, quia vanum est quod est ordinatum ad finem quem non consequitur.</P>
<BR>
<DIV CLASS="E">Articulus 5</DIV>
<BR>
<DIV CLASS="cuatro" TITLE="Super Sent., lib. 1 d. 2 q. 1 a. 5 tit."><A NAME="204"><SPAN CLASS="tit">[204] Super Sent., lib. 1 d. 2 q. 1 a. 5 tit. </SPAN></A>Utrum divinae personae differant realiter aut tantum ratione</A></DIV>
<BR>
<P TITLE="Super Sent., lib. 1 d. 2 q. 1 a. 5 arg. 1"><A NAME="205"><SPAN CLASS="ref">[205] Super Sent., lib. 1 d. 2 q. 1 a. 5 arg. 1 </SPAN></A>Ad quintum sic proceditur. Videtur quod pluralitas suppositorum in divinis non sit realis, sed tantum rationis. Sicut enim dicit Damascenus, <I>tres personae re idem sunt, ratione autem et cognitione distinguuntur</I>. Ergo videtur quod non sit ibi pluralitas realis.</P>
<P TITLE="Super Sent., lib. 1 d. 2 q. 1 a. 5 arg. 2"><A NAME="206"><SPAN CLASS="ref">[206] Super Sent., lib. 1 d. 2 q. 1 a. 5 arg. 2 </SPAN></A>Praeterea, Augustinus dicit, quod tres personae in nullo absoluto distinguuntur, sed tantum in his quae sunt ad aliquid. Res autem non est ad aliquid, sed est absolutum. Ergo videtur quod tres personae non sunt tres res, et ita non est ibi realis distinctio.</P>
<P TITLE="Super Sent., lib. 1 d. 2 q. 1 a. 5 arg. 3"><A NAME="207"><SPAN CLASS="ref">[207] Super Sent., lib. 1 d. 2 q. 1 a. 5 arg. 3 </SPAN></A>Item, personae distinguuntur per proprietates. Proprietates autem illae non addunt supra essentiam secundum rem, sed tantum secundum rationem. Ergo videtur quod distinctio personarum, quam faciunt, sit tantum distinctio rationis.</P>
<P TITLE="Super Sent., lib. 1 d. 2 q. 1 a. 5 arg. 4"><A NAME="208"><SPAN CLASS="ref">[208] Super Sent., lib. 1 d. 2 q. 1 a. 5 arg. 4 </SPAN></A>Item, sicut paternitas et essentia differunt ratione, ita sapientia et essentia. Si ergo hoc sufficit ad distinctionem realem suppositorum, videtur quod etiam secundum diversa attributa distinguantur realiter supposita; et ita sunt tot personae quot attributa. Hoc autem est inconveniens. Ergo proprietates non faciunt realem distinctionem suppositorum.</P>
<P TITLE="Super Sent., lib. 1 d. 2 q. 1 a. 5 s. c. 1"><A NAME="209"><SPAN CLASS="ref">[209] Super Sent., lib. 1 d. 2 q. 1 a. 5 s. c. 1 </SPAN></A>Contra, Augustinus dicit: <I>res quibus fruendum est, sunt pater et filius et spiritus sanctus</I>. Ergo tres personae sunt plures res. Ergo eorum pluralitas est pluralitas realis.</P>
<P TITLE="Super Sent., lib. 1 d. 2 q. 1 a. 5 s. c. 2"><A NAME="210"><SPAN CLASS="ref">[210] Super Sent., lib. 1 d. 2 q. 1 a. 5 s. c. 2 </SPAN></A>Item, distinctio rationis non sufficit ad distinctionem suppositorum, cum unus et idem homo possit in se diversas rationes habere, et cum suppositum dicat quid reale. Si ergo non est in divinis nisi distinctio rationis, non erit ibi vera pluralitas personarum; quod est haereticum.</P>
<P TITLE="Super Sent., lib. 1 d. 2 q. 1 a. 5 co."><A NAME="211"><SPAN CLASS="ref">[211] Super Sent., lib. 1 d. 2 q. 1 a. 5 co. </SPAN></A>Respondeo dicendum, quod dicere, personas distingui tantum ratione, sonat haeresim Sabellianam: et ideo simpliciter dicendum est, quod pluralitas personarum est realis. Quo modo autem hoc possit esse, videndum est. Sciendum est igitur, quod proprietas personalis, scilicet relatio distinguens, est idem re quod divina essentia, sed differens ratione, sicut et de attributis dictum est. Ratio autem relationis est ut referatur ad alterum. Potest ergo dupliciter considerari relatio in divinis: vel per comparationem ad essentiam, et sic est ratio tantum; vel per comparationem ad illud ad quod refertur, et sic per propriam rationem relationis relatio realiter distinguitur ab illo. Sed per comparationem relationis ad suum correlativum oppositum distinguuntur personae, et non per comparationem relationis ad essentiam: et ideo est pluralitas personarum realis et non tantum rationis.</P>
<P TITLE="Super Sent., lib. 1 d. 2 q. 1 a. 5 ad 1"><A NAME="212"><SPAN CLASS="ref">[212] Super Sent., lib. 1 d. 2 q. 1 a. 5 ad 1 </SPAN></A>Ad primum ergo dicendum, quod auctoritas Damasceni sic intelligenda est. <I>Ratione</I>, idest relatione; et dicitur relatio ratio, per comparationem ad essentiam, ut dictum est, in corp.</P>
<P TITLE="Super Sent., lib. 1 d. 2 q. 1 a. 5 ad 2"><A NAME="213"><SPAN CLASS="ref">[213] Super Sent., lib. 1 d. 2 q. 1 a. 5 ad 2 </SPAN></A>Ad secundum dicendum, quod res est de transcendentibus, et ideo se habet communiter ad absoluta et ad relata; et ideo est res essentialis, secundum quam personae non differunt, et est res relativa sive personalis, secundum quam personae distinguuntur.</P>
<P TITLE="Super Sent., lib. 1 d. 2 q. 1 a. 5 ad 3"><A NAME="214"><SPAN CLASS="ref">[214] Super Sent., lib. 1 d. 2 q. 1 a. 5 ad 3 </SPAN></A>Ad tertium dicendum, quod quamvis relatio per comparationem ad essentiam sit ratio tantum, tamen per comparationem ad suum correlativum est res et realiter distinguens ab ipso.</P>
<P TITLE="Super Sent., lib. 1 d. 2 q. 1 a. 5 ad 4"><A NAME="215"><SPAN CLASS="ref">[215] Super Sent., lib. 1 d. 2 q. 1 a. 5 ad 4 </SPAN></A>Ad quartum dicendum, quod licet sapientia secundum suam rationem differat ab aliis attributis, non tamen opponitur ad aliquod aliud attributum, cum sapientia bonitatem et alia attributa secum compatiatur in eodem subjecto. Et ideo non habet rationem distinguendi supposita divinae naturae, sicut habent relationes oppositae. Sed sicut sapientia divina realiter facit effectum sapientiae propter veritatem rationis ipsius, quae manet; ita relatio facit veram distinctionem propter rationem relationis veram, quae salvatur.</P>
<BR>
<DIV CLASS="G">Expositio textus</DIV>
<P TITLE="Super Sent., lib. 1 d. 2 q. 1 a. 5 expos."><A NAME="216"><SPAN CLASS="ref">[216] Super Sent., lib. 1 d. 2 q. 1 a. 5 expos. </SPAN></A><I>Substantiae, vel essentiae</I>: quia non proprie dicitur substantia, ut infra, 8 distinct., dicetur. <I>Creditur et intelligitur</I>. Ista ordinantur secundum quod acquiritur fides in credente. Primum enim est praedicatorum verbum, sicut dicitur, Roman. 10, 14: <I>quomodo credent ei quem non audierunt?</I> Secundum est assensus fidei in ipso credente; et ultimo per fidem devenitur in intellectum, Isa. 7, 9: <I>nisi credideritis, non intelligetis. Purgatis mentibus</I>; sed diversimode. Ad hoc enim quod videatur naturali cognitione, oportet mentem purgari a sensibilibus et phantasmatibus; ad hoc autem quod per fidem cernatur, oportet mentem purgari ab erroribus et naturalibus rationibus; ad hoc autem quod videatur per essentiam, oportet mentem purgari ab omni culpa et miseria. <I>In tam excellenti luce</I>. Loquitur de intuitu mentis, ad similitudinem visus corporalis; sicut enim non possumus defigere oculum in excellens luminosum, ita etiam mens nostra non figitur in excellentia divinae lucis, ut aliquid determinate cognoscat, nisi per fidem. Unde etiam philosophi in diversos errores prolapsi sunt; et ideo dicit philosophus: <I>sicut se habet oculus noctuae ad lucem solis, ita se habet intellectus noster ad manifestissima naturae. Per justitiam fidei</I>. Justitia hic sumitur pro justitia generali, quae est rectitudo animae in comparatione ad Deum et ad proximum et unius potentiae ad aliam; et dicitur justitia fidei, quia in justificatione primus motus est fidei, sicut dicitur Hebr. 11, 6: <I>accedentem ad Deum oportet credere. Non approbo quod in oratione dixi: Deus qui nonnisi mundos verum scire voluisti</I>. Ista notula affigitur ad excludendum falsum intellectum qui posset de praedictis haberi, scilicet quod Deus nullo modo a peccatoribus cognosci posset. <I>Nec periculosius alicubi erratur</I>. Hoc enim est fundamentum totius fidei; quo destructo, totum aedificium subruit. Unde etiam dicit philosophus, quod parvus error in principio, maximus est in fine. <I>Nec fructuosius aliquid invenitur</I>. Cognitio enim Trinitatis in unitate est fructus et finis totius vitae nostrae. <I>Ubi dixi de patre</I>. Ista notula apponitur ad corrigendum hoc quod posuit in littera hoc verbum sum, es, est, singulariter praedicari de tribus personis; et ratio fuit, quia significat substantiam, quae est una trium personarum. Sed postea retractavit; quia quamvis significet substantiam, tamen significat eam per modum actus, et actus numerantur secundum supposita; unde debet pluraliter praedicari de tribus personis. <I>Primo ipsa legis exordia occurrant</I>: ubi scilicet primo legis praecepta poni incipiunt, Exod. 20 et Deut. 6. <I>Deus enim, ut ait Ambrosius, nomen est naturae, dominus vero nomen est potestatis</I>. Videtur quod Deus non sit nomen naturae per derivationes hujus nominis Theos, quas Damascenus ponit. Dicit enim, quod Theos quod est Deus, dicitur ab ethim, quod est ardere, quia <I>Deus noster, ignis consumens est</I>, Deuter. 4, 24. Dicitur etiam a theaste, quod est considerare vel videre, quia omnia videt: vel a thein, quod est currere, vel fovere, quia per omnia vadit, omnia salvans et continens: quae omnia operationem important. Ergo et cetera. Item dominus secundum esse suum est relativum. Ergo non significat potestatem, sed relationem. Ad primum ergo dicendum, quod hoc nomen Deus potest considerari dupliciter. Vel quantum ad id a quo nomen imponitur, quod est quasi qualitas nominis; et sic est nomen operationis, secundum Damascenum. Vel quantum ad id cui imponitur, quod est substantia significata per nomen; et sic est nomen naturae, quia ad significandum divinam naturam est impositum. Ad secundum dicendum, quod relationes fundantur super aliquid quod est causa ipsarum in subjecto, sicut aequalitas supra quantitatem, et dominium supra potestatem. Unde dicit Boetius, quod dominium est potestas coercendi subditos; et Dionysius dicit, quod dominium est non pejorum, idest subditorum, excessus tantum, sed bonorum et pulchriorum omnimoda et perfecta possessio; vera et non cadere valens fortitudo. Ad hoc enim quod aliquis sit dominus requiruntur divitiae et potentia, et super haec duo fundatur relatio dominii. <I>Personarum quoque pluralitatem et naturae unitatem simul ostendit dominus in Genesi</I>. Sciendum, quod Augustinus et Hilarius ex hac auctoritate: <I>faciamus hominem ad imaginem et similitudinem nostram</I>, nituntur ostendere unitatem essentiae et personarum pluralitatem ex verbis ibi positis, sed differenter. Quia Augustinus considerat tantum consignificationem numeri in eis; unde per haec duo, <I>faciamus</I>, et <I>nostram</I>, ostendit Trinitatem; per haec vero duo <I>imaginem</I>, et <I>similitudinem</I>, unitatem essentiae. Hilarius autem ex quolibet horum quatuor intendit ostendere utrumque, hoc modo. Similitudo enim significat relationem causatam ex unitate qualitatis, quae relatio requirit distincta supposita; est enim similitudo rerum differentium eadem qualitas; unde ratione ejus quod causat similitudinem ostendit unitatem essentiae, quae est eadem bonitas et sapientia, vel quidquid aliud per modum qualitatis significatur. Nec potest ibi esse diversitas bonitatis secundum numerum, ut probatum est; sed ex parte relationis designatur suppositorum distinctio. Et eadem est ratio de hoc nomen imago, quae dicit imitationem unius ad alterum, secundum aliquid unum; et hoc tangitur ubi dicit: <I>Hilarius quoque (...) dicit, his verbis significari, quod in Trinitate nec diversitas est nec singularitas, vel solitudo; sed similitudo et pluralitas</I>. Similiter etiam ex parte harum duarum dictionum, <I>faciamus</I> et <I>nostram</I>, accipit utrumque: pluralitatem quidem personarum ratione pluralis numeri, sed unitatem essentiae ratione consortii, quod designatur in utroque. Consortium enim oportet quod sit in aliquo uno: et quia non potest esse in divinis unum in specie et diversum in numero, oportet quod sit unum numero; et hoc tangit ibi: <I>item idem in 4 Lib. absolutius voluit intelligi, significationem hanc non ad se esse referendam tantum</I>. Differunt etiam quantum ad aliud; quia Augustinus videtur accipere similitudinem et imaginem tantum hominis ad Deum; sed Hilarius accipit similitudinem et imaginem unius personae ad aliam, et quod homo accedat ad illam similitudinem quantum potest. <I>Diversitas</I>, propter divisionem essentiae. <I>Singularitas</I>, propter incommunicabilitatem divinae naturae. <I>Solitudo</I>, ne removeatur societas personarum, quae est per unionem amoris. <I>Similitudo</I>, contra diversitatem. <I>Pluralitas</I>, contra singularitatem. <I>Distinctio</I>, contra solitudinem. <I>Significatio efficientis</I>, quantum ad hoc quod dicit, <I>faciamus. Operatio constituta</I>, in ipsum operatum. <I>Maximus propheta</I>, quantum ad modum revelationis, quae est per intellectualem visionem, et quantum ad privilegium promissi seminis. <I>Dominus possedit me</I>. Loquitur de filio, inquantum appropriatur sibi sapientia. Dicitur autem Deus possidere sapientiam, quia ipse solus eam perfecte habet. Possidetur enim quod ad nutum habetur; unde philosophus dicit, quod divina scientia est possessio divina, non humana. <I>Viarum</I>, idest creaturarum, per quas in ipsum itur. <I>Ordinata</I>, secundum ordinem naturae, qui est filii ad patrem, et secundum ordinem causae, qui est ideae ad ideatum. <I>Concepta</I>. Dicitur concipi, quia clauditur in unitate essentiae patris. <I>Parturiebar</I>, inquantum exit a patre per distinctionem personarum. <I>Cardines</I>, idest extremitates terrae, secundum Isidorum, vel causae in quibus terrae, et ea quae in terris, quasi volvuntur et conservantur. <I>Delectabar</I>, consors paternae gloriae. <I>Per singulos dies</I>, quantum ad rationes creaturarum quae in Deo sunt lux, quamvis creaturae in seipsis sint tenebrae. <I>Ludens</I>, propter otium contemplationis sapientiae. Sicut enim operationes ludi non appetuntur propter aliud, sed in seipsis habent delectationem, ita et contemplatio sapientiae. <I>In medio duorum animalium</I>. Hoc sumitur de Habacuc 3, secundum aliam litteram; et per duo animalia significantur duo testamenta. <I>Forcipem de altari</I>. Hoc dicitur Isaiae 6, et per forcipem, qui habet duo brachia, significantur duo testamenta, et per calculum veritas sacrae Scripturae. Unde in Psalm. 118, 140 dicitur: <I>ignitum eloquium tuum vehementer</I>.</P>
<DIV CLASS="centro">
<BR>
<P>
<A HREF="snp10023.html"><IMG SRC="icons/ageretro.gif" WIDTH="19" HEIGHT="19" ALIGN="middle" BORDER="0" ALT="age retro"></A>
&nbsp;
<A HREF="snp1003.html"><IMG SRC="icons/ageultra.gif" WIDTH="19" HEIGHT="19" ALIGN="middle" BORDER="0" ALT="age ultra"></A>
</P>
<BR><HR><BR>
<ADDRESS>&copy; 2019 Fundaci&oacute;n Tom&aacute;s de Aquino quoad hanc editionem<BR>Iura omnia asservantur<BR>OCLC nr. <A HREF="http://worldcatlibraries.org/wcpa/oclc/49644264" STYLE="text-decoration=none">49644264</A></ADDRESS>
</DIV>
</body>
</HTML> 