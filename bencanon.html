<!doctype HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html LANG="LA">
<head>
<meta HTTP-EQUIV="Content-Type" CONTENT="text/html; charset=ISO-8859-1">
<meta HTTP-EQUIV="Content-Style-Type" CONTENT="text/css">
<meta HTTP-EQUIV="Content-Script-Type" CONTENT="text/javascript">
<meta NAME="keywords" CONTENT="Thomas de Aquino, Fontes, Biographia, Vita, Frater Bentius, Canonizatio, Corpus Thomisticum">
<meta NAME="language" CONTENT="Latin">
<meta NAME="security" CONTENT="public">
<meta NAME="owner" CONTENT="ealarcon@unav.es">
<meta NAME="author" CONTENT="Enrique Alarc&oacute;n">
<meta NAME="abstract" CONTENT="Fratris Bentii OP notitia de canonizatione Sancti Thomae de Aquino">
<link REL="stylesheet" MEDIA="screen" HREF="vscreen.css" TYPE="text/css">
<link REL="stylesheet" MEDIA="print" HREF="vprint.css" TYPE="text/css">
<link REL="stylesheet" MEDIA="aural" HREF="vaural.css" TYPE="text/css">
<title>Frater Bentius, Notitia de canonizatione Sancti Thomae de Aquino</title>
<script type="text/javascript">
document.ondblclick = goPage;
  function findSelection(){
        if (document.getSelection){ txt = document.getSelection();}
        else if (document.selection){ txt = document.selection.createRange().text;}
        else {return "";}
        return txt;
  }
  function goPage(){
        var word = findSelection();
        if (word != "") {
                var toast = window.open("http://www.perseus.tufts.edu/hopper/morph?la=la&l="+word,"","width="+screen.width*0.75+",height="+screen.height*0.75+",screenX="+screen.width*0.125+"px,screenY="+screen.height*0.125+"px,scrollbars=1,resizable=1,toolbar=0");
        }
  }
  </script>
</head>
<body>
<A HREF="index.html"><DIV CLASS="tres">CORPUS THOMISTICUM</DIV></A>
<DIV CLASS="uno">Fratris Bentii OP</DIV>
<DIV CLASS="uno">Notitia de canonizatione Sancti Thomae de Aquino</DIV>
<BR>
<DIV CLASS="centro">
<TABLE ALIGN="center" SUMMARY="Imago">
<TR>
<TH><IMG SRC="icons/velaz230.jpg" WIDTH="192" HEIGHT="230" BORDER="0" ALT="Thomas de Aquino a Vel&aacute;zquez depictus (Temptatio Sancti Thomae, Museo Diocesano, Orihuela [Espa&ntilde;a])" ALIGN="middle"></TH>
</TR>
</TABLE>
<BR>
<DIV CLASS="tres">Textum a M. H. Laurent 1931 editum<BR>recognovit Enrique Alarc&oacute;n et instruxit</DIV><BR><BR>
<BR><HR><BR>
<P><A HREF="ibfonvit.html"><IMG SRC="icons/index.gif" WIDTH="19" HEIGHT="19" ALIGN="middle" BORDER="0" ALT="Ad indicem fontium vitae S. Thomae"></A></P>
<P>
<SCRIPT LANGUAGE="JavaScript" TYPE="text/javascript">
<!--
// original code by Bill Trefzger 12/12/96; revised by Enrique Alarcon 12/9/2000
function go(){if(document.selecter.select1.options[document.selecter.select1.selectedIndex].value !="none"){location=document.selecter.select1.options[document.selecter.select1.selectedIndex].value}}
document.write('<FORM NAME="selecter"><SELECT NAME="select1">');
document.write('<OPTION VALUE="none">INDEX');
document.write('<OPTION VALUE="none">------------------------------------------------');
document.write('<OPTION VALUE="index.html">Corpus Thomisticum');
document.write('<OPTION VALUE="ibfonvit.html">Fontes vitae S. Thomae');
document.write('<OPTION VALUE="zbiblia.html">Bibliographia Thomistica');
document.write('</SELECT>');
document.write('<BR><BR>');
document.write('<INPUT TYPE="button" VALUE="Agedum" ONCLICK="go()">');
document.write('</FORM>');
// -->
</SCRIPT>
</P>
<BR><HR><BR><BR>
</DIV>
<P TITLE="Frater Bentius, De canonizatione S. Thomae"><A NAME="C8"><SPAN CLASS="ref">[NBC] Frater Bentius, De canonizatione S. Thomae </SPAN></A>Reverendis in Christo fratribus magistro Aymerico, priori provinciali Lombardie inferioris, priori Bononiensi, magistro et patribus dicti conventus frater Bentius reverentiam et amorem.</P>
<P>Nova gaudia nuper nuntiata, que iam per alias litteras vobis scripsi, modo vobis scribo Dei graciam fore completam, scilicet de canonizatione gloriosi doctoris fratris Thome de Aquino.</P>
<P TITLE="Frater Bentius, De canonizatione S. Thomae">Siquidem die precedenti festum beati Alexii tenuit dominus papa consistorium publicum, et primum sermonem fecit incipiens: <I>Hec dies boni nuncii est</I>, quia bona vobis annuntiare habemus de fratre Thoma de Aquino, ideo: <I>Scitote quia mirificavit dominus sanctum suum; Dominus exaudivit me, quum clamavero ad eum</I>.</P>
<P TITLE="Frater Bentius, De canonizatione S. Thomae">Hoc thema divisit et sermonem fecit; dicens eum in sancto ordine Predicatorum apostolicam vitam duxisse; qui ordo, sive fratres, nihil habens proprium, licet aliquid habeant in communi sicut apostoli habuerunt, et apostolicam vitam ducunt, et eius miracula esse plene probata, specificans de inefabili odore procedente de corpore eius et sepultura, quum fuit aperta, et quod firma et certa confessorum suorum assertione usque ad mortem servavit integram virginitatem. De claritate vero doctrine, quod citra apostolos et primos doctores nullus tantum quantum iste ecclesiam illuminavit, et quod merito et digne erat sanctorum cathalogo ascribendus.</P>
<P TITLE="Frater Bentius, De canonizatione S. Thomae">Quo domino cessante et annuente, procurator ordinis respondit: <I>Ad preceptum tuum elevabitur aquila et ponet in arduis locum suum</I>, quod pulcherrime exposuit et probavit, petens ex parte magistri et totius ordinis dictum doctorem egregium canonizari.</P>
<P TITLE="Frater Bentius, De canonizatione S. Thomae">Post quem, dominus rex Robertus incepit suum: <I>Ipse</I>, inquit, <I>erat lucerna ardens et lucens</I>, et perpulchre prosecutus; in fine genuflexit petens tantum doctorem in tanta sanctitate nutritum et fama et in tam sancto Predicatorum ordine, canonizari et sanctorum cathalogo ascribi.</P>
<P TITLE="Frater Bentius, De canonizatione S. Thomae">Post, patriarcha Alexandrinus, quondam archiepiscopus Pisanus, frater Odo, proposuit: <I>Similem illum fecit in gloria sanctorum</I>.</P>
<P TITLE="Frater Bentius, De canonizatione S. Thomae">Post ipsum, dominus archiepiscopus Capuanus: <I>Lucerna super candelabrum</I>.</P>
<P TITLE="Frater Bentius, De canonizatione S. Thomae">Post eum, dominus episcopus <SPAN CLASS="nota" TITLE="Victoriensis ms. | corr. Laurent">Vintoniensis</SPAN>.</P>
<P TITLE="Frater Bentius, De canonizatione S. Thomae">Post, <SPAN CLASS="nota" TITLE="Anataiensis ms. | corr. Laurent">Arelatensis</SPAN>.</P>
<P TITLE="Frater Bentius, De canonizatione S. Thomae">Ultimo episcopus Lodovensis: <I>Modo novus doctor gentium in fide et veritate</I>. Qui pulchre dixit, nominans eius sanctitatem et ordinis Predicatorum sacram religionem et eius doctrine claritatem, petens sicut omnes alii ipsum canonizari.</P>
<P TITLE="Frater Bentius, De canonizatione S. Thomae">Quo cessante, surrexit dominus papa iudicans ipse digne canonizandum, et de consilio dominorum cardinalium, benedictione data, consistorium est terminatum, ubi ego presens fui in presentia domini pape a principio usque in finem.</P>
<P TITLE="Frater Bentius, De canonizatione S. Thomae">Tertia die sequenti, scilicet feria secunda in crastino sancti Alexii, dominus papa et cardinales cum omnibus prelatis curie, scilicet episcopis ut supra, in ecclesia beate Marie parati omnes, facta primum collatione per dominum papam dicentem: <I>Magnus est tu et faciens mirabilia</I>, invocato Spiritu Sancto, <I>Veni creator Spiritus</I> cantaverunt; quo facto sedit et proposuit: <I>Redde quod debes</I>, exponens se beati Thome debitorem ut quem Deus tam clare honoravit in celis et ecclesia honoret in terris. Et tunc auctoritate Dei et beatorum Petri et Pauli, dictum doctorem gloriosum publice ascripsit cathalogo sanctorum.</P>
<P TITLE="Frater Bentius, De canonizatione S. Thomae">Tunc alta voce cantatum est: <I>Te Deum laudamus</I>. Quo finito, incepta est missa de uno confessore solemnis, quam celebravit dominus papa; cuius introitus fuit: <I>In medio ecclesie</I>, et oratio: <I>Deus qui ecclesiam tuam beati Thome</I>; et epistola: <I>Optavi</I>; responsorium: <I>Os iusti</I>; alleluia pulcherrimum novum sed longum; evangelium: <I>Vos estis sal terre</I>, sicut de beato Dominico.</P>
<P TITLE="Frater Bentius, De canonizatione S. Thomae">Plena fuit ecclesia luminaribus magnis et completum est gaudium diu desideratum. Per omnia gratias Salvatori qui <I>refulsit sol in clipeos aureos et resplenduerunt mentes ab eis</I>.</P>
<P TITLE="Frater Bentius, De canonizatione S. Thomae">De multis pauca vobis epilogavi, quia omnia scribere longum esset valde, nec potui omnia retinere, gravorque etiam in scribendo.</P>
<P TITLE="Frater Bentius, De canonizatione S. Thomae">Volui tamen quod officium eius compilatum per ecclesiam habeatis donec ordo sic vel aliter ordinabit.</P>
<P TITLE="Frater Bentius, De canonizatione S. Thomae">His peractis, conventus noster, altera hora, Avenioni cum vicario provincie et prioribus circumstantibus cantaverunt <I>Te Deum</I> alta voce, et dominus archiepiscopus Capuanus eum oratione supradicta finivit.</P>
<P TITLE="Frater Bentius, De canonizatione S. Thomae">In crastinum cantavit ipse solemniter missa de beato Thoma: <I>In medio</I>, et domino rege presente, et aliquibus cardinalibus in domo nostra cum personarum multitudine copiosa: mensa etiam copiosa fuit.</P>
<P TITLE="Frater Bentius, De canonizatione S. Thomae">In alia die, scilicet feria quarta, dominus archiepiscopus Aquensis, et totius istius negotii apud dominum papam mirabilis procurator, congregari fecit prelatos ex ordine assumptos; et missam cantavit dominus archiepiscopus Arborensis, et mensam Aquensis copiosius fecundavit.</P>
<P TITLE="Frater Bentius, De canonizatione S. Thomae">In alia die sequenti, scilicet feria quinta, dominus episcopus Methensis de eodem, ut supra, missam cantavit et comes Sancti Severini mense providit.</P>
<P TITLE="Frater Bentius, De canonizatione S. Thomae">In crastino, presente rege, facta est solemnitas Magdalene.</P>
<P TITLE="Frater Bentius, De canonizatione S. Thomae">Solemnitatis veritas superat verba mea.</P>
<P TITLE="Frater Bentius, De canonizatione S. Thomae">Scriptum in curia in festo Magdalene.</P>

<BR><BR>
<DIV CLASS="centro">
<P><A HREF="ibfonvit.html"><IMG SRC="icons/index.gif" WIDTH="19" HEIGHT="19" ALIGN="middle" BORDER="0" ALT="Ad indicem fontium vitae S. Thomae"></A></P>
<BR><HR><BR>
<ADDRESS>&copy; 2011 Fundaci&oacute;n Tom&aacute;s de Aquino quoad hanc editionem<BR>Iura omnia asservantur</ADDRESS>
</DIV>
</body>
</HTML>