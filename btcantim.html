<!doctype HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html LANG="LA">
<head>
<meta HTTP-EQUIV="Content-Type" CONTENT="text/html; charset=ISO-8859-1">
<meta HTTP-EQUIV="Content-Style-Type" CONTENT="text/css">
<meta HTTP-EQUIV="Content-Script-Type" CONTENT="text/javascript">
<meta NAME="keywords" CONTENT="Thomas de Aquino, Fontes, Biographia, Vita, Thomas Cantimpratanus, Bonum universale de apibus, Corpus Thomisticum">
<meta NAME="language" CONTENT="Latin">
<meta NAME="security" CONTENT="public">
<meta NAME="owner" CONTENT="ealarcon@unav.es">
<meta NAME="author" CONTENT="Enrique Alarc&oacute;n">
<meta NAME="abstract" CONTENT="Thomas Cantimpratanus, Bonum universale de apibus, lib. 1 cap. 20 n. 10">
<link REL="stylesheet" MEDIA="screen" HREF="vscreen.css" TYPE="text/css">
<link REL="stylesheet" MEDIA="print" HREF="vprint.css" TYPE="text/css">
<link REL="stylesheet" MEDIA="aural" HREF="vaural.css" TYPE="text/css">
<title>Thomas Cantimpratanus, Bonum universale de apibus, lib. 1 cap. 20 n. 10</title>
<script type="text/javascript">
document.ondblclick = goPage;
  function findSelection(){
        if (document.getSelection){ txt = document.getSelection();}
        else if (document.selection){ txt = document.selection.createRange().text;}
        else {return "";}
        return txt;
  }
  function goPage(){
        var word = findSelection();
        if (word != "") {
                var toast = window.open("http://www.perseus.tufts.edu/hopper/morph?la=la&l="+word,"","width="+screen.width*0.75+",height="+screen.height*0.75+",screenX="+screen.width*0.125+"px,screenY="+screen.height*0.125+"px,scrollbars=1,resizable=1,toolbar=0");
        }
  }
  </script>
</head>
<BODY id="content"><!-- assigning the id="content" triggers the styles in the style.css file -->
<A HREF="index.html"><DIV CLASS="tres">CORPUS THOMISTICUM</DIV></A>
<DIV CLASS="uno">Thomae Cantimpratani</DIV>
<DIV CLASS="uno">Bonum universale de apibus</DIV>
<DIV CLASS="dos">liber 1 caput 20 &sect; 10</DIV>
<BR>
<DIV CLASS="centro">
<TABLE ALIGN="center" SUMMARY="Imago">
<TR>
<TH><IMG SRC="icons/velaz230.jpg" WIDTH="192" HEIGHT="230" BORDER="0" ALT="Thomas de Aquino a Vel&aacute;zquez depictus (Temptatio Sancti Thomae, Museo Diocesano, Orihuela [Espa&ntilde;a])" ALIGN="middle"></TH>
</TR>
</TABLE>
<BR>
<DIV CLASS="tres">Textum ab A. Ferrua Albae 1968 editum<BR>recognovit Enrique Alarc&oacute;n et instruxit</DIV><BR><BR>
<BR><HR><BR>
<P><A HREF="ibfonvit.html"><IMG SRC="icons/index.gif" WIDTH="19" HEIGHT="19" ALIGN="middle" BORDER="0" ALT="Ad indicem fontium vitae S. Thomae"></A></P>
<P>
<SCRIPT LANGUAGE="JavaScript" TYPE="text/javascript">
<!--
// original code by Bill Trefzger 12/12/96; revised by Enrique Alarcon 12/9/2000
function go(){if(document.selecter.select1.options[document.selecter.select1.selectedIndex].value !="none"){location=document.selecter.select1.options[document.selecter.select1.selectedIndex].value}}
document.write('<FORM NAME="selecter"><SELECT NAME="select1">');
document.write('<OPTION VALUE="none">INDEX');
document.write('<OPTION VALUE="none">------------------------------------------------');
document.write('<OPTION VALUE="index.html">Corpus Thomisticum');
document.write('<OPTION VALUE="ibfonvit.html">Fontes vitae S. Thomae');
document.write('<OPTION VALUE="zbiblia.html">Bibliographia Thomistica');
document.write('</SELECT>');
document.write('<BR><BR>');
document.write('<INPUT TYPE="button" VALUE="Agedum" ONCLICK="go()">');
document.write('</FORM>');
// -->
</SCRIPT>
</P>
<BR><HR><BR><BR>
</DIV>
<DIV CLASS="cuatro" TITLE="Thomas Cantimpratanus, Bonum universale de apibus, lib. 1 cap. 20 n. 10 tit."><A NAME="TC1"><SPAN CLASS="tit">[TC1] Thomas Cantimpratanus, Bonum universale de apibus, lib. 1 cap. 20 n. 10 tit. </SPAN></A>De Thoma de Aquino, et de constantia et patientia eius</DIV>
<BR>
<P TITLE="Thomas Cantimpratanus, Bonum universale de apibus, lib. 1 cap. 20 n. 10"><A NAME="TC2"><SPAN CLASS="ref">[TC2] Thomas Cantimpratanus, Bonum universale de apibus, lib. 1 cap. 20 n. 10 </SPAN></A>Haec, et his similia cum quidam nobilis adolescens de Romanorum partibus, Thomas de Aquino nomine, vereretur; intravit ordinem Fratrum Praedicatorum Bononiae. Qui cum Domino ibidem in magno fervore et alacritate spiritus deserviret, invidit diabolus, et instigavit parentes eius, et maxime duos fratres illius potentissimos ac feroces: qui obtinuerunt a Papa, ut ad curiam per litteras Apostolicas citaretur. Qui, ut comparuit, iussus est habitum ordinis deponere, et dignitatibus ecclesiasticis insigniri. Quod cum sperneret mira constantia, furtim a suis fratribus quos praediximus raptus est, et in carcerem clam detrusus. Ubi cum gravi inedia, frigore et penuria affligeretur, numquam tamen tortores eius efficere potuerunt, ut saltem habitum suscepti ordinis, vel cibos mutare vellet. Et his omnibus nequius cogitantes per quod possent iuvenilem animum evertere, secum mulieres in carcere per tempus aliquod concluserunt. Qui fortius quam prius, spretis illecebris, sic annis duobus, vel tribus in carcere perduravit. Romam ergo adiens magister ordinis Praedicatorum pie et beate memoriae Ioannes, super raptu et incarceratione fratris Imperatori Federico conquestus est. Qui re examinata, et inventa ut dictum est, praefatos nobiles quaesivit ad poenam. Nec ullo modo mortis sententiam evasissent, si dictus Magister in querimonia perstitisset: sed veritus est iudicium sanguinis, et Imperatoris animum mitigavit. Graviter enim audita tanta inhumanitate fratrum in fratrem Caesar commotus erat. Deterriti ergo dicti fratres fratrem solverunt, qui transmissus est Parisios a magistro ordinis eiusdem. Nec diu Sathan distulit insidias adolescenti spargere. Instinctu enim fratrum suorum carnalium, et amicorum quos habebat in curia, per litteras Apostolicas iterum mandatus est. Venienti autem mox a Papa praecipitur, ut regimen Abbatiae Montis Cassini susciperet, quae utique maxima erat in totius Apuliae et Campaniae partibus praelatura. Septem enim Episcopatus illius Abbati subiacent, qui et ipse pontificale officium in omnibus administrat. Renuit ergo praeclarissimus adolescens, nec ordinem, vel habitum suum deserere ulla conditione consensit. Cui cum Papa concederet, ut in ordine et habitu suo praeesset officio, noluit ille, et clam prolapsus a curia fugit, et in Coloniam Agrippinam venit, studuitque in loco illo, quousque praeclarus lector fratrum ibidem, frater Albertus, Parisios translatus est, et pro incomparabili scientia, Theologiae cathedram sortitus est. Post quem, et idem frater Thomas consimilis solemnitatis regimen, et cathedram adeptus est: et digno remuneratus honore, ad decus ordinis incolumis perseverat.</P>
<BR><BR>
<DIV CLASS="centro">
<P><A HREF="ibfonvit.html"><IMG SRC="icons/index.gif" WIDTH="19" HEIGHT="19" ALIGN="middle" BORDER="0" ALT="Ad indicem fontium vitae S. Thomae"></A></P>
<BR><HR><BR>
<ADDRESS>&copy; 2011 Fundaci&oacute;n Tom&aacute;s de Aquino quoad hanc editionem<BR>Iura omnia asservantur</ADDRESS>
</DIV>
</body>
</HTML>
