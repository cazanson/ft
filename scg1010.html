<!doctype HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html LANG="LA">
<head>
<meta HTTP-EQUIV="Content-Type" CONTENT="text/html; charset=ISO-8859-1">
<meta HTTP-EQUIV="Content-Style-Type" CONTENT="text/css">
<meta HTTP-EQUIV="Content-Script-Type" CONTENT="text/javascript">
<meta NAME="keywords" CONTENT="Thomas de Aquino, Summa contra Gentiles, Corpus Thomisticum">
<meta NAME="language" CONTENT="Latin">
<meta NAME="security" CONTENT="public">
<meta NAME="owner" CONTENT="ealarcon@unav.es">
<meta NAME="author" CONTENT="Enrique Alarc&oacute;n">
<meta NAME="abstract" CONTENT="">
<link REL="stylesheet" MEDIA="screen" HREF="vscreen.css" TYPE="text/css">
<link REL="stylesheet" MEDIA="print" HREF="vprint.css" TYPE="text/css">
<link REL="stylesheet" MEDIA="aural" HREF="vaural.css" TYPE="text/css">
<title>Thomas de Aquino, Summa contra Gentiles, lib. 1 cap. 10-13</title>
<script type="text/javascript">
document.ondblclick = goPage;
  function findSelection(){
        if (document.getSelection){ txt = document.getSelection();}
        else if (document.selection){ txt = document.selection.createRange().text;}
        else {return "";}
        return txt;
  }
  function goPage(){
        var word = findSelection();
        if (word != "") {
                var toast = window.open("http://www.perseus.tufts.edu/hopper/morph?la=la&l="+word,"","width="+screen.width*0.75+",height="+screen.height*0.75+",screenX="+screen.width*0.125+"px,screenY="+screen.height*0.125+"px,scrollbars=1,resizable=1,toolbar=0");
        }
  }
  </script>
</head>
<body>
<A HREF="index.html"><DIV CLASS="tres">CORPUS THOMISTICUM</DIV></A>
<DIV CLASS="uno">Sancti Thomae de Aquino</DIV>
<DIV CLASS="uno">Summa contra Gentiles</DIV>
<DIV CLASS="dos">liber I a capite X ad caput XIII</DIV>
<BR>
<DIV CLASS="centro">
<TABLE ALIGN="center" SUMMARY="Imago">
<TR>
<TH><IMG SRC="icons/scg210.jpg" WIDTH="150" HEIGHT="210" BORDER="0" ALT="Thomas de Aquino a Francesco Traini depictus" ALIGN="middle"></TH>
</TR>
</TABLE>
<BR>
<SPAN CLASS="tres">Textum Leoninum emendatum ex plagulis de prelo Taurini 1961 editum<BR>et automato translatum a Roberto Busa SJ in taenias magneticas<BR>denuo recognovit Enrique Alarc&oacute;n atque instruxit<BR><BR></SPAN>
<BR><HR><BR>
<P>
<A HREF="scg1001.html"><IMG SRC="icons/ageretro.gif" WIDTH="19" HEIGHT="19" ALIGN="middle" BORDER="0" ALT="age retro"></A>
&nbsp;
<A HREF="scg1014.html"><IMG SRC="icons/ageultra.gif" WIDTH="19" HEIGHT="19" ALIGN="middle" BORDER="0" ALT="age ultra"></A>
</P>
<SCRIPT LANGUAGE="JavaScript" TYPE="text/javascript">
<!--
// original code by Bill Trefzger 12/12/96; revised by Enrique Alarcon 12/9/2000
function go(){if(document.selecter.select1.options[document.selecter.select1.selectedIndex].value !="none"){location=document.selecter.select1.options[document.selecter.select1.selectedIndex].value}}
document.write('<FORM NAME="selecter"><SELECT NAME="select1">');
document.write('<OPTION VALUE="none">INDEX');
document.write('<OPTION VALUE="none">------------------------------------------------');
document.write('<OPTION VALUE="index.html">Corpus Thomisticum');
document.write('<OPTION VALUE="iopera.html">Opera omnia');
document.write('<OPTION VALUE="zbiblia.html">Bibliographia Thomistica');
document.write('<OPTION VALUE="none">------------------------------------------------');
document.write('<OPTION VALUE="#23555">Contra Gentiles, lib. 1 cap. 10 tit.');
document.write('<OPTION VALUE="#23556">Contra Gentiles, lib. 1 cap. 10 n. 1');
document.write('<OPTION VALUE="#23557">Contra Gentiles, lib. 1 cap. 10 n. 2');
document.write('<OPTION VALUE="#23558">Contra Gentiles, lib. 1 cap. 10 n. 3');
document.write('<OPTION VALUE="#23559">Contra Gentiles, lib. 1 cap. 10 n. 4');
document.write('<OPTION VALUE="#23560">Contra Gentiles, lib. 1 cap. 10 n. 5');
document.write('<OPTION VALUE="#23561">Contra Gentiles, lib. 1 cap. 10 n. 6');
document.write('<OPTION VALUE="#23562">Contra Gentiles, lib. 1 cap. 10 n. 7');
document.write('<OPTION VALUE="#23563">Contra Gentiles, lib. 1 cap. 11 tit.');
document.write('<OPTION VALUE="#23564">Contra Gentiles, lib. 1 cap. 11 n. 1');
document.write('<OPTION VALUE="#23565">Contra Gentiles, lib. 1 cap. 11 n. 2');
document.write('<OPTION VALUE="#23566">Contra Gentiles, lib. 1 cap. 11 n. 3');
document.write('<OPTION VALUE="#23567">Contra Gentiles, lib. 1 cap. 11 n. 4');
document.write('<OPTION VALUE="#23568">Contra Gentiles, lib. 1 cap. 11 n. 5');
document.write('<OPTION VALUE="#23569">Contra Gentiles, lib. 1 cap. 11 n. 6');
document.write('<OPTION VALUE="#23570">Contra Gentiles, lib. 1 cap. 12 tit.');
document.write('<OPTION VALUE="#23571">Contra Gentiles, lib. 1 cap. 12 n. 1');
document.write('<OPTION VALUE="#23572">Contra Gentiles, lib. 1 cap. 12 n. 2');
document.write('<OPTION VALUE="#23573">Contra Gentiles, lib. 1 cap. 12 n. 3');
document.write('<OPTION VALUE="#23574">Contra Gentiles, lib. 1 cap. 12 n. 4');
document.write('<OPTION VALUE="#23575">Contra Gentiles, lib. 1 cap. 12 n. 5');
document.write('<OPTION VALUE="#23576">Contra Gentiles, lib. 1 cap. 12 n. 6');
document.write('<OPTION VALUE="#23577">Contra Gentiles, lib. 1 cap. 12 n. 7');
document.write('<OPTION VALUE="#23578">Contra Gentiles, lib. 1 cap. 12 n. 8');
document.write('<OPTION VALUE="#23579">Contra Gentiles, lib. 1 cap. 12 n. 9');
document.write('<OPTION VALUE="#23580">Contra Gentiles, lib. 1 cap. 13 tit.');
document.write('<OPTION VALUE="#23581">Contra Gentiles, lib. 1 cap. 13 n. 1');
document.write('<OPTION VALUE="#23582">Contra Gentiles, lib. 1 cap. 13 n. 2');
document.write('<OPTION VALUE="#23583">Contra Gentiles, lib. 1 cap. 13 n. 3');
document.write('<OPTION VALUE="#23584">Contra Gentiles, lib. 1 cap. 13 n. 4');
document.write('<OPTION VALUE="#23585">Contra Gentiles, lib. 1 cap. 13 n. 5');
document.write('<OPTION VALUE="#23586">Contra Gentiles, lib. 1 cap. 13 n. 6');
document.write('<OPTION VALUE="#23587">Contra Gentiles, lib. 1 cap. 13 n. 7');
document.write('<OPTION VALUE="#23588">Contra Gentiles, lib. 1 cap. 13 n. 8');
document.write('<OPTION VALUE="#23589">Contra Gentiles, lib. 1 cap. 13 n. 9');
document.write('<OPTION VALUE="#23590">Contra Gentiles, lib. 1 cap. 13 n. 10');
document.write('<OPTION VALUE="#23591">Contra Gentiles, lib. 1 cap. 13 n. 11');
document.write('<OPTION VALUE="#23592">Contra Gentiles, lib. 1 cap. 13 n. 12');
document.write('<OPTION VALUE="#23593">Contra Gentiles, lib. 1 cap. 13 n. 13');
document.write('<OPTION VALUE="#23594">Contra Gentiles, lib. 1 cap. 13 n. 14');
document.write('<OPTION VALUE="#23595">Contra Gentiles, lib. 1 cap. 13 n. 15');
document.write('<OPTION VALUE="#23596">Contra Gentiles, lib. 1 cap. 13 n. 16');
document.write('<OPTION VALUE="#23597">Contra Gentiles, lib. 1 cap. 13 n. 17');
document.write('<OPTION VALUE="#23598">Contra Gentiles, lib. 1 cap. 13 n. 18');
document.write('<OPTION VALUE="#23599">Contra Gentiles, lib. 1 cap. 13 n. 19');
document.write('<OPTION VALUE="#23600">Contra Gentiles, lib. 1 cap. 13 n. 20');
document.write('<OPTION VALUE="#23601">Contra Gentiles, lib. 1 cap. 13 n. 21');
document.write('<OPTION VALUE="#23602">Contra Gentiles, lib. 1 cap. 13 n. 22');
document.write('<OPTION VALUE="#23603">Contra Gentiles, lib. 1 cap. 13 n. 23');
document.write('<OPTION VALUE="#23604">Contra Gentiles, lib. 1 cap. 13 n. 24');
document.write('<OPTION VALUE="#23605">Contra Gentiles, lib. 1 cap. 13 n. 25');
document.write('<OPTION VALUE="#23606">Contra Gentiles, lib. 1 cap. 13 n. 26');
document.write('<OPTION VALUE="#23607">Contra Gentiles, lib. 1 cap. 13 n. 27');
document.write('<OPTION VALUE="#23608">Contra Gentiles, lib. 1 cap. 13 n. 28');
document.write('<OPTION VALUE="#23609">Contra Gentiles, lib. 1 cap. 13 n. 29');
document.write('<OPTION VALUE="#23610">Contra Gentiles, lib. 1 cap. 13 n. 30');
document.write('<OPTION VALUE="#23611">Contra Gentiles, lib. 1 cap. 13 n. 31');
document.write('<OPTION VALUE="#23612">Contra Gentiles, lib. 1 cap. 13 n. 32');
document.write('<OPTION VALUE="#23613">Contra Gentiles, lib. 1 cap. 13 n. 33');
document.write('<OPTION VALUE="#23614">Contra Gentiles, lib. 1 cap. 13 n. 34');
document.write('<OPTION VALUE="#23615">Contra Gentiles, lib. 1 cap. 13 n. 35');
document.write('</SELECT>');
document.write('<BR><BR>');
document.write('<INPUT TYPE="button" VALUE="Agedum" ONCLICK="go()">');
document.write('</FORM>');
// -->
</SCRIPT>
<BR><HR><BR>
</DIV>
<DIV CLASS="C">Caput 10</DIV>
<BR>
<DIV CLASS="cuatro" TITLE="Contra Gentiles, lib. 1 cap. 10 tit."><A NAME="23555"><SPAN CLASS="tit">[23555] Contra Gentiles, lib. 1 cap. 10 tit. </SPAN></A>De opinione dicentium quod Deum esse demonstrari non potest cum sit per se notum</DIV>
<BR>
<P TITLE="Contra Gentiles, lib. 1 cap. 10 n. 1"><A NAME="23556"><SPAN CLASS="ref">[23556] Contra Gentiles, lib. 1 cap. 10 n. 1 </SPAN></A>Haec autem consideratio qua quis nititur ad demonstrandum Deum esse, superflua fortasse quibusdam videbitur, qui asserunt quod Deum esse per se notum est, ita quod eius contrarium cogitari non possit, et sic Deum esse demonstrari non potest. Quod quidem videtur ex his.</P>
<P TITLE="Contra Gentiles, lib. 1 cap. 10 n. 2"><A NAME="23557"><SPAN CLASS="ref">[23557] Contra Gentiles, lib. 1 cap. 10 n. 2 </SPAN></A>Illa enim per se esse nota dicuntur quae statim notis terminis cognoscuntur: sicut, cognito quid est totum et quid est pars, statim cognoscitur quod omne totum est maius sua parte. Huiusmodi autem est hoc quod dicimus Deum esse. Nam nomine Dei intelligimus aliquid quo maius cogitari non potest. Hoc autem in intellectu formatur ab eo qui audit et intelligit nomen Dei: ut sic saltem in intellectu iam Deum esse oporteat. Nec potest in intellectu solum esse: nam quod in intellectu et re est, maius est eo quod in solo intellectu est; Deo autem nihil esse maius ipsa nominis ratio demonstrat. Unde restat quod Deum esse per se notum est, quasi ex ipsa significatione nominis manifestum.</P>
<P TITLE="Contra Gentiles, lib. 1 cap. 10 n. 3"><A NAME="23558"><SPAN CLASS="ref">[23558] Contra Gentiles, lib. 1 cap. 10 n. 3 </SPAN></A>Item. Cogitari quidem potest quod aliquid sit quod non possit cogitari non esse. Quod maius est evidenter eo quod potest cogitari non esse. Sic ergo Deo aliquid maius cogitari posset, si ipse posset cogitari non esse. Quod est contra rationem nominis. Relinquitur quod Deum esse per se notum est.</P>
<P TITLE="Contra Gentiles, lib. 1 cap. 10 n. 4"><A NAME="23559"><SPAN CLASS="ref">[23559] Contra Gentiles, lib. 1 cap. 10 n. 4 </SPAN></A>Adhuc. Propositiones illas oportet esse notissimas in quibus idem de seipso praedicatur, ut, homo est homo; vel quarum praedicata in definitionibus subiectorum includuntur, ut, homo est animal. In Deo autem hoc prae aliis invenitur, ut infra ostendetur, quod suum esse est sua essentia, ac si idem sit quod respondetur ad quaestionem quid est, et ad quaestionem an est. Sic ergo cum dicitur, Deus est, praedicatum vel est idem subiecto, vel saltem in definitione subiecti includitur. Et ita Deum esse per se notum erit.</P>
<P TITLE="Contra Gentiles, lib. 1 cap. 10 n. 5"><A NAME="23560"><SPAN CLASS="ref">[23560] Contra Gentiles, lib. 1 cap. 10 n. 5 </SPAN></A>Amplius. Quae naturaliter sunt nota, per se cognoscuntur: non enim ad ea cognoscenda inquisitionis studio pervenitur. At Deum esse naturaliter notum est: cum in Deum naturaliter desiderium hominis tendat sicut in ultimum finem, ut infra patebit. Est igitur per se notum Deum esse.</P>
<P TITLE="Contra Gentiles, lib. 1 cap. 10 n. 6"><A NAME="23561"><SPAN CLASS="ref">[23561] Contra Gentiles, lib. 1 cap. 10 n. 6 </SPAN></A>Item. Illud per se notum oportet esse quo omnia alia cognoscuntur. Deus autem huiusmodi est. Sicut enim lux solis principium est omnis visibilis perceptionis, ita divina lux omnis intelligibilis cognitionis principium est: cum sit in quo primum maxime lumen intelligibile invenitur. Oportet igitur quod Deum esse per se notum sit.</P>
<P TITLE="Contra Gentiles, lib. 1 cap. 10 n. 7"><A NAME="23562"><SPAN CLASS="ref">[23562] Contra Gentiles, lib. 1 cap. 10 n. 7 </SPAN></A>Ex his igitur et similibus aliqui opinantur Deum esse sic per se notum existere ut contrarium mente cogitari non possit.</P>
<BR>
<DIV CLASS="C">Caput 11</DIV>
<BR>
<DIV CLASS="cuatro" TITLE="Contra Gentiles, lib. 1 cap. 11 tit."><A NAME="23563"><SPAN CLASS="tit">[23563] Contra Gentiles, lib. 1 cap. 11 tit. </SPAN></A>Reprobatio praemissae opinionis et solutio rationum praemissarum</DIV>
<BR>
<P TITLE="Contra Gentiles, lib. 1 cap. 11 n. 1"><A NAME="23564"><SPAN CLASS="ref">[23564] Contra Gentiles, lib. 1 cap. 11 n. 1 </SPAN></A>Praedicta autem opinio provenit. Partim quidem ex consuetudine qua ex principio assueti sunt nomen Dei audire et invocare. Consuetudo autem, et praecipue quae est a puero, vim naturae obtinet: ex quo contingit ut ea quibus a pueritia animus imbuitur, ita firmiter teneat ac si essent naturaliter et per se nota. Partim vero contingit ex eo quod non distinguitur quod est notum per se simpliciter, et quod est quoad nos per se notum. Nam simpliciter quidem Deum esse per se notum est: cum hoc ipsum quod Deus est, sit suum esse. Sed quia hoc ipsum quod Deus est mente concipere non possumus, remanet ignotum quoad nos. Sicut omne totum sua parte maius esse, per se notum est simpliciter: ei autem qui rationem totius mente non conciperet, oporteret esse ignotum. Et sic fit ut ad ea quae sunt notissima rerum, noster intellectus se habeat ut oculus noctuae ad solem, ut II Metaphys. dicitur.</P>
<P TITLE="Contra Gentiles, lib. 1 cap. 11 n. 2"><A NAME="23565"><SPAN CLASS="ref">[23565] Contra Gentiles, lib. 1 cap. 11 n. 2 </SPAN></A>Nec oportet ut statim, cognita huius nominis Deus significatione, Deum esse sit notum, ut prima ratio intendebat. Primo quidem, quia non omnibus notum est, etiam concedentibus Deum esse, quod Deus sit id quo maius cogitari non possit: cum multi antiquorum mundum istum dixerint Deum esse. Nec etiam ex interpretationibus huius nominis Deus, quas Damascenus ponit, aliquid huiusmodi intelligi datur. Deinde quia, dato quod ab omnibus per hoc nomen Deus intelligatur aliquid quo maius cogitari non possit, non necesse erit aliquid esse quo maius cogitari non potest in rerum natura. Eodem enim modo necesse est poni rem, et nominis rationem. Ex hoc autem quod mente concipitur quod profertur hoc nomine Deus, non sequitur Deum esse nisi in intellectu. Unde nec oportebit id quo maius cogitari non potest esse nisi in intellectu. Et ex hoc non sequitur quod sit aliquid in rerum natura quo maius cogitari non possit. Et sic nihil inconveniens accidit ponentibus Deum non esse: non enim inconveniens est quolibet dato vel in re vel in intellectu aliquid maius cogitari posse, nisi ei qui concedit esse aliquid quo maius cogitari non possit in rerum natura.</P>
<P TITLE="Contra Gentiles, lib. 1 cap. 11 n. 3"><A NAME="23566"><SPAN CLASS="ref">[23566] Contra Gentiles, lib. 1 cap. 11 n. 3 </SPAN></A>Nec etiam oportet, ut secunda ratio proponebat, Deo posse aliquid maius cogitari si potest cogitari non esse. Nam quod possit cogitari non esse, non ex imperfectione sui esse est vel incertitudine, cum suum esse sit secundum se manifestissimum: sed ex debilitate nostri intellectus, qui eum intueri non potest per seipsum, sed ex effectibus eius, et sic ad cognoscendum ipsum esse ratiocinando perducitur.</P>
<P TITLE="Contra Gentiles, lib. 1 cap. 11 n. 4"><A NAME="23567"><SPAN CLASS="ref">[23567] Contra Gentiles, lib. 1 cap. 11 n. 4 </SPAN></A>Ex quo etiam tertia ratio solvitur. Nam sicut nobis per se notum est quod totum sua parte sit maius, sic videntibus ipsam divinam essentiam per se notissimum est Deum esse, ex hoc quod sua essentia est suum esse. Sed quia eius essentiam videre non possumus, ad eius esse cognoscendum non per seipsum, sed per eius effectus pervenimus.</P>
<P TITLE="Contra Gentiles, lib. 1 cap. 11 n. 5"><A NAME="23568"><SPAN CLASS="ref">[23568] Contra Gentiles, lib. 1 cap. 11 n. 5 </SPAN></A>Ad quartam etiam patet solutio. Sic enim homo naturaliter Deum cognoscit sicut naturaliter ipsum desiderat. Desiderat autem ipsum homo naturaliter inquantum desiderat naturaliter beatitudinem, quae est quaedam similitudo divinae bonitatis. Sic igitur non oportet quod Deus ipse in se consideratus sit naturaliter notus homini, sed similitudo ipsius. Unde oportet quod per eius similitudines in effectibus repertas in cognitionem ipsius homo ratiocinando perveniat.</P>
<P TITLE="Contra Gentiles, lib. 1 cap. 11 n. 6"><A NAME="23569"><SPAN CLASS="ref">[23569] Contra Gentiles, lib. 1 cap. 11 n. 6 </SPAN></A>Ad quintam etiam de facili patet solutio. Nam Deus est quidem quo omnia cognoscuntur, non ita quod alia non cognoscantur nisi eo cognito, sicut in principiis per se notis accidit: sed quia per eius influentiam omnis causatur in nobis cognitio.</P>
<BR>
<DIV CLASS="C">Caput 12</DIV>
<BR>
<DIV CLASS="cuatro" TITLE="Contra Gentiles, lib. 1 cap. 12 tit."><A NAME="23570"><SPAN CLASS="tit">[23570] Contra Gentiles, lib. 1 cap. 12 tit. </SPAN></A>De opinione dicentium quod Deum esse demonstrari non potest sed sola fide tenetur</A></DIV>
<BR>
<P TITLE="Contra Gentiles, lib. 1 cap. 12 n. 1"><A NAME="23571"><SPAN CLASS="ref">[23571] Contra Gentiles, lib. 1 cap. 12 n. 1 </SPAN></A>Est autem quaedam aliorum opinio praedictae positioni contraria, per quam etiam inutilis redderetur conatus probare intendentium Deum esse. Dicunt enim quod Deum esse non potest per rationem inveniri, sed per solam viam fidei et revelationis est acceptum.</P>
<P TITLE="Contra Gentiles, lib. 1 cap. 12 n. 2"><A NAME="23572"><SPAN CLASS="ref">[23572] Contra Gentiles, lib. 1 cap. 12 n. 2 </SPAN></A>Ad hoc autem dicendum moti sunt quidam propter debilitatem rationum quas aliqui inducebant ad probandum Deum esse.</P>
<P TITLE="Contra Gentiles, lib. 1 cap. 12 n. 3"><A NAME="23573"><SPAN CLASS="ref">[23573] Contra Gentiles, lib. 1 cap. 12 n. 3 </SPAN></A>Posset tamen hic error fulcimentum aliquod falso sibi assumere ex quorundam philosophorum dictis, qui ostendunt in Deo idem esse essentiam et esse, scilicet id quod respondetur ad quid est, et ad quaestionem an est. Via autem rationis perveniri non potest ut sciatur de Deo quid est. Unde nec ratione videtur posse demonstrari an Deus sit.</P>
<P TITLE="Contra Gentiles, lib. 1 cap. 12 n. 4"><A NAME="23574"><SPAN CLASS="ref">[23574] Contra Gentiles, lib. 1 cap. 12 n. 4 </SPAN></A>Item. Si principium ad demonstrandum an est, secundum artem philosophi, oportet accipere quid significet nomen; <I>ratio vero significata per nomen est definitio</I>, secundum philosophum, in IV Metaph.; nulla remanebit via ad demonstrandum Deum esse, remota divinae essentiae vel quidditatis cognitione.</P>
<P TITLE="Contra Gentiles, lib. 1 cap. 12 n. 5"><A NAME="23575"><SPAN CLASS="ref">[23575] Contra Gentiles, lib. 1 cap. 12 n. 5 </SPAN></A>Item. Si demonstrationis principia a sensu cognitionis originem sumunt, ut in posterioribus ostenditur, ea quae omnem sensum et sensibilia excedunt, videntur indemonstrabilia esse. Huiusmodi autem est Deum esse. Est igitur indemonstrabile.</P>
<P TITLE="Contra Gentiles, lib. 1 cap. 12 n. 6"><A NAME="23576"><SPAN CLASS="ref">[23576] Contra Gentiles, lib. 1 cap. 12 n. 6 </SPAN></A>Huius autem sententiae falsitas nobis ostenditur, tum ex demonstrationis arte, quae ex effectibus causas concludere docet. Tum ex ipso scientiarum ordine. Nam, si non sit aliqua scibilis substantia supra substantiam sensibilem, non erit aliqua scientia supra naturalem, ut dicitur in IV Metaph. Tum ex philosophorum studio, qui Deum esse demonstrare conati sunt. Tum etiam apostolica veritate asserente, Rom. 1-20: <I>invisibilia Dei per ea quae facta sunt intellecta conspiciuntur</I>.</P>
<P TITLE="Contra Gentiles, lib. 1 cap. 12 n. 7"><A NAME="23577"><SPAN CLASS="ref">[23577] Contra Gentiles, lib. 1 cap. 12 n. 7 </SPAN></A>Nec hoc debet movere, quod in Deo idem est essentia et esse, ut prima ratio proponebat. Nam hoc intelligitur de esse quo Deus in seipso subsistit, quod nobis quale sit ignotum est, sicut eius essentia. Non autem intelligitur de esse quod significat compositionem intellectus. Sic enim esse Deum sub demonstratione cadit, dum ex rationibus demonstrativis mens nostra inducitur huiusmodi propositionem de Deo formare qua exprimat Deum esse.</P>
<P TITLE="Contra Gentiles, lib. 1 cap. 12 n. 8"><A NAME="23578"><SPAN CLASS="ref">[23578] Contra Gentiles, lib. 1 cap. 12 n. 8 </SPAN></A>In rationibus autem quibus demonstratur Deum esse, non oportet assumi pro medio divinam essentiam sive quidditatem, ut secunda ratio proponebat: sed loco quidditatis accipitur pro medio effectus, sicut accidit in demonstrationibus quia; et ex huiusmodi effectu sumitur ratio huius nominis Deus. Nam omnia divina nomina imponuntur vel ex remotione effectuum divinorum ab ipso, vel ex aliqua habitudine Dei ad suos effectus.</P>
<P TITLE="Contra Gentiles, lib. 1 cap. 12 n. 9"><A NAME="23579"><SPAN CLASS="ref">[23579] Contra Gentiles, lib. 1 cap. 12 n. 9 </SPAN></A>Patet etiam ex hoc quod, etsi Deus sensibilia omnia et sensum excedat, eius tamen effectus, ex quibus demonstratio sumitur ad probandum Deum esse, sensibiles sunt. Et sic nostrae cognitionis origo in sensu est etiam de his quae sensum excedunt.</P>
<BR>
<DIV CLASS="C">Caput 13</DIV>
<BR>
<DIV CLASS="cuatro" TITLE="Contra Gentiles, lib. 1 cap. 13 tit."><A NAME="23580"><SPAN CLASS="tit">[23580] Contra Gentiles, lib. 1 cap. 13 tit. </SPAN></A>Rationes ad probandum Deum esse</A></DIV>
<BR>
<P TITLE="Contra Gentiles, lib. 1 cap. 13 n. 1"><A NAME="23581"><SPAN CLASS="ref">[23581] Contra Gentiles, lib. 1 cap. 13 n. 1 </SPAN></A>Ostenso igitur quod non est vanum niti ad demonstrandum Deum esse, procedamus ad ponendum rationes quibus tam philosophi quam doctores Catholici Deum esse probaverunt.</P>
<P TITLE="Contra Gentiles, lib. 1 cap. 13 n. 2"><A NAME="23582"><SPAN CLASS="ref">[23582] Contra Gentiles, lib. 1 cap. 13 n. 2 </SPAN></A>Primo autem ponemus rationes quibus Aristoteles procedit ad probandum Deum esse. Qui hoc probare intendit ex parte motus duabus viis.</P>
<P TITLE="Contra Gentiles, lib. 1 cap. 13 n. 3"><A NAME="23583"><SPAN CLASS="ref">[23583] Contra Gentiles, lib. 1 cap. 13 n. 3 </SPAN></A>Quarum prima talis est: omne quod movetur, ab alio movetur. Patet autem sensu aliquid moveri, utputa solem. Ergo alio movente movetur. Aut ergo illud movens movetur, aut non. Si non movetur, ergo habemus propositum, quod necesse est ponere aliquod movens immobile. Et hoc dicimus Deum. Si autem movetur, ergo ab alio movente movetur. Aut ergo est procedere in infinitum: aut est devenire ad aliquod movens immobile. Sed non est procedere in infinitum. Ergo necesse est ponere aliquod primum movens immobile.</P>
<P TITLE="Contra Gentiles, lib. 1 cap. 13 n. 4"><A NAME="23584"><SPAN CLASS="ref">[23584] Contra Gentiles, lib. 1 cap. 13 n. 4 </SPAN></A>In hac autem probatione sunt duae propositiones probandae: scilicet, quod omne motum movetur ab alio; et quod in moventibus et motis non sit procedere in infinitum.</P>
<P TITLE="Contra Gentiles, lib. 1 cap. 13 n. 5"><A NAME="23585"><SPAN CLASS="ref">[23585] Contra Gentiles, lib. 1 cap. 13 n. 5 </SPAN></A>Quorum primum probat philosophus tribus modis. Primo, sic. Si aliquid movet seipsum, oportet quod in se habeat principium motus sui: alias, manifeste ab alio moveretur. Oportet etiam quod sit primo motum: scilicet quod moveatur ratione sui ipsius, et non ratione suae partis, sicut movetur animal per motum pedis; sic enim totum non moveretur a se, sed sua pars, et una pars ab alia. Oportet etiam ipsum esse divisibile, et habere partes: cum omne quod movetur sit divisibile, ut probatur in VI Physic.</P>
<P TITLE="Contra Gentiles, lib. 1 cap. 13 n. 6"><A NAME="23586"><SPAN CLASS="ref">[23586] Contra Gentiles, lib. 1 cap. 13 n. 6 </SPAN></A>His suppositis sic arguit. Hoc quod a seipso ponitur moveri, est primo motum. Ergo ad quietem unius partis eius, sequitur quies totius. Si enim, quiescente una parte, alia pars eius moveretur, tunc ipsum totum non esset primo motum, sed pars eius quae movetur alia quiescente. Nihil autem quod quiescit quiescente alio, movetur a seipso: cuius enim quies ad quietem sequitur alterius, oportet quod motus ad motum alterius sequatur; et sic non movetur a seipso. Ergo hoc quod ponebatur a seipso moveri, non movetur a seipso. Necesse est ergo omne quod movetur, ab alio moveri.</P>
<P TITLE="Contra Gentiles, lib. 1 cap. 13 n. 7"><A NAME="23587"><SPAN CLASS="ref">[23587] Contra Gentiles, lib. 1 cap. 13 n. 7 </SPAN></A>Nec obviat huic rationi quod forte aliquis posset dicere quod eius quod ponitur movere seipsum, pars non potest quiescere; et iterum quod partis non est quiescere vel moveri nisi per accidens; ut Avicenna calumniatur. Quia vis rationis in hoc consistit, quod, si aliquid seipsum moveat primo et per se, non ratione partium, oportet quod suum moveri non dependeat ab aliquo; moveri autem ipsius divisibilis, sicut et eius esse, dependet a partibus; et sic non potest seipsum movere primo et per se. Non requiritur ergo ad veritatem conclusionis inductae quod supponatur partem moventis seipsum quiescere quasi quoddam verum absolute: sed oportet hanc conditionalem esse veram, quod, si quiesceret pars, quod quiesceret totum. Quae quidem potest esse vera etiam si antecedens sit impossibile: sicut ista conditionalis est vera, si homo est asinus, est irrationalis.</P>
<P TITLE="Contra Gentiles, lib. 1 cap. 13 n. 8"><A NAME="23588"><SPAN CLASS="ref">[23588] Contra Gentiles, lib. 1 cap. 13 n. 8 </SPAN></A>Secundo, probat per inductionem, sic. Omne quod movetur per accidens, non movetur a seipso. Movetur enim ad motum alterius. Similiter neque quod movetur per violentiam: ut manifestum est. Neque quae moventur per naturam ut ex se mota, sicut animalia, quae constat ab anima moveri. Nec iterum quae moventur per naturam ut gravia et levia. Quia haec moventur a generante et removente prohibens. Omne autem quod movetur, vel movetur per se, vel per accidens. Et si per se, vel per violentiam, vel per naturam. Et hoc, vel motum ex se, ut animal; vel non motum ex se, ut grave et leve. Ergo omne quod movetur, ab alio movetur.</P>
<P TITLE="Contra Gentiles, lib. 1 cap. 13 n. 9"><A NAME="23589"><SPAN CLASS="ref">[23589] Contra Gentiles, lib. 1 cap. 13 n. 9 </SPAN></A>Tertio, probat sic. Nihil idem est simul actu et potentia respectu eiusdem. Sed omne quod movetur, inquantum huiusmodi, est in potentia: quia <I>motus est actus existentis in potentia secundum quod huiusmodi</I>. Omne autem quod movet est in actu, inquantum huiusmodi: quia nihil agit nisi secundum quod est in actu. Ergo nihil est respectu eiusdem motus movens et motum. Et sic nihil movet seipsum.</P>
<P TITLE="Contra Gentiles, lib. 1 cap. 13 n. 10"><A NAME="23590"><SPAN CLASS="ref">[23590] Contra Gentiles, lib. 1 cap. 13 n. 10 </SPAN></A>Sciendum autem quod Plato qui posuit omne movens moveri, communius accepit nomen motus quam Aristoteles. Aristoteles enim proprie accepit motum secundum quod est actus existentis in potentia secundum quod huiusmodi: qualiter non est nisi divisibilium et corporum, ut probatur in VI Physic. Secundum Platonem autem movens seipsum non est corpus: accipiebat enim motum pro qualibet operatione, ita quod intelligere et opinari sit quoddam moveri; quem etiam modum loquendi Aristoteles tangit in III de anima. Secundum hoc ergo dicebat primum movens seipsum movere quod intelligit se et vult vel amat se. Quod in aliquo non repugnat rationibus Aristotelis: nihil enim differt devenire ad aliquod primum quod moveat se, secundum Platonem; et devenire ad primum quod omnino sit immobile, secundum Aristotelem.</P>
<P TITLE="Contra Gentiles, lib. 1 cap. 13 n. 11"><A NAME="23591"><SPAN CLASS="ref">[23591] Contra Gentiles, lib. 1 cap. 13 n. 11 </SPAN></A>Aliam autem propositionem, scilicet quod in moventibus et motis non sit procedere in infinitum, probat tribus rationibus.</P>
<P TITLE="Contra Gentiles, lib. 1 cap. 13 n. 12"><A NAME="23592"><SPAN CLASS="ref">[23592] Contra Gentiles, lib. 1 cap. 13 n. 12 </SPAN></A>Quarum prima talis est. Si in motoribus et motis proceditur in infinitum, oportet omnia huiusmodi infinita corpora esse: quia omne quod movetur est divisibile et corpus, ut probatur in VI Physic. Omne autem corpus quod movet motum, simul dum movet movetur. Ergo omnia ista infinita simul moventur dum unum eorum movetur. Sed unum eorum, cum sit finitum, movetur tempore finito. Ergo omnia illa infinita moventur tempore finito. Hoc autem est impossibile. Ergo impossibile est quod in motoribus et motis procedatur in infinitum.</P>
<P TITLE="Contra Gentiles, lib. 1 cap. 13 n. 13"><A NAME="23593"><SPAN CLASS="ref">[23593] Contra Gentiles, lib. 1 cap. 13 n. 13 </SPAN></A>Quod autem sit impossibile quod infinita praedicta moveantur tempore finito, sic probat. Movens et motum oportet simul esse: ut probat inducendo in singulis speciebus motus. Sed corpora non possunt simul esse nisi per continuitatem vel contiguationem. Cum ergo omnia praedicta moventia et mota sint corpora, ut probatum est, oportet quod sint quasi unum mobile per continuationem vel contiguationem. Et sic unum infinitum movetur tempore finito. Quod est impossibile, ut probatur in VI physicorum.</P>
<P TITLE="Contra Gentiles, lib. 1 cap. 13 n. 14"><A NAME="23594"><SPAN CLASS="ref">[23594] Contra Gentiles, lib. 1 cap. 13 n. 14 </SPAN></A>Secunda ratio ad idem probandum talis est. In moventibus et motis ordinatis, quorum scilicet unum per ordinem ab alio movetur, hoc necesse est inveniri, quod, remoto primo movente vel cessante a motione, nullum aliorum movebit neque movebitur: quia primum est causa movendi omnibus aliis. Sed si sint moventia et mota per ordinem in infinitum, non erit aliquod primum movens, sed omnia erunt quasi media moventia. Ergo nullum aliorum poterit moveri. Et sic nihil movebitur in mundo.</P>
<P TITLE="Contra Gentiles, lib. 1 cap. 13 n. 15"><A NAME="23595"><SPAN CLASS="ref">[23595] Contra Gentiles, lib. 1 cap. 13 n. 15 </SPAN></A>Tertia probatio in idem redit, nisi quod est ordine transmutato, incipiendo scilicet a superiori. Et est talis. Id quod movet instrumentaliter, non potest movere nisi sit aliquid quod principaliter moveat. Sed si in infinitum procedatur in moventibus et motis, omnia erunt quasi instrumentaliter moventia, quia ponentur sicut moventia mota, nihil autem erit sicut principale movens. Ergo nihil movebitur.</P>
<P TITLE="Contra Gentiles, lib. 1 cap. 13 n. 16"><A NAME="23596"><SPAN CLASS="ref">[23596] Contra Gentiles, lib. 1 cap. 13 n. 16 </SPAN></A>Et sic patet probatio utriusque propositionis quae supponebatur in prima demonstrationis via, qua probat Aristoteles esse primum motorem immobilem.</P>
<P TITLE="Contra Gentiles, lib. 1 cap. 13 n. 17"><A NAME="23597"><SPAN CLASS="ref">[23597] Contra Gentiles, lib. 1 cap. 13 n. 17 </SPAN></A>Secunda via talis est. Si omne movens movetur, aut haec propositio est vera per se, aut per accidens. Si per accidens, ergo non est necessaria: quod enim est per accidens verum, non est necessarium. Contingens est ergo nullum movens moveri. Sed si movens non movetur, non movet: ut adversarius dicit. Ergo contingens est nihil moveri: nam, si nihil movet, nihil movetur. Hoc autem habet Aristoteles pro impossibili, quod scilicet aliquando nullus motus sit. Ergo primum non fuit contingens: quia ex falso contingenti non sequitur falsum impossibile. Et sic haec propositio, omne movens ab alio movetur, non fuit per accidens vera.</P>
<P TITLE="Contra Gentiles, lib. 1 cap. 13 n. 18"><A NAME="23598"><SPAN CLASS="ref">[23598] Contra Gentiles, lib. 1 cap. 13 n. 18 </SPAN></A>Item, si aliqua duo sunt coniuncta per accidens in aliquo; et unum illorum invenitur sine altero, probabile est quod alterum absque illo inveniri possit: sicut, si album et musicum inveniuntur in Socrate, et in Platone invenitur musicum absque albo, probabile est quod in aliquo alio possit inveniri album absque musico. Si igitur movens et motum coniunguntur in aliquo per accidens, motum autem invenitur in aliquo absque eo quod moveat, probabile est quod movens inveniatur absque eo quod moveatur. Nec contra hoc potest ferri instantia de duobus quorum unum ab altero dependet: quia haec non coniunguntur per se, sed per accidens.</P>
<P TITLE="Contra Gentiles, lib. 1 cap. 13 n. 19"><A NAME="23599"><SPAN CLASS="ref">[23599] Contra Gentiles, lib. 1 cap. 13 n. 19 </SPAN></A>Si autem praedicta propositio est vera per se, similiter sequitur impossibile vel inconveniens. Quia vel oportet quod movens moveatur eadem specie motus qua movet, vel alia. Si eadem, ergo oportebit quod alterans alteretur, et ulterius quod sanans sanetur, et quod docens doceatur, et secundum eandem scientiam. Hoc autem est impossibile: nam docentem necesse est habere scientiam, addiscentem vero necesse est non habere; et sic idem habebitur ab eodem et non habebitur, quod est impossibile. Si autem secundum aliam speciem motus movetur, ita scilicet quod alterans moveatur secundum locum, et movens secundum locum augeatur, et sic de aliis; cum sint finita genera et species motus, sequetur quod non sit abire in infinitum. Et sic erit aliquod primum movens quod non movetur ab alio. Nisi forte aliquis dicat quod fiat reflexio hoc modo quod, completis omnibus generibus et speciebus motus, iterum oporteat redire ad primam: ut, si movens secundum locum alteretur et alterans augeatur, iterum augens moveatur secundum locum. Sed ex hoc sequetur idem quod prius: scilicet quod id quod movet secundum aliquam speciem motus, secundum eandem moveatur, licet non immediate sed mediate.</P>
<P TITLE="Contra Gentiles, lib. 1 cap. 13 n. 20"><A NAME="23600"><SPAN CLASS="ref">[23600] Contra Gentiles, lib. 1 cap. 13 n. 20 </SPAN></A>Ergo relinquitur quod oportet ponere aliquod primum quod non movetur ab alio exteriori.</P>
<P TITLE="Contra Gentiles, lib. 1 cap. 13 n. 21"><A NAME="23601"><SPAN CLASS="ref">[23601] Contra Gentiles, lib. 1 cap. 13 n. 21 </SPAN></A>Quia vero, hoc habito quod sit primum movens quod non movetur ab alio exteriori, non sequitur quod sit penitus immobile, ideo ulterius procedit Aristoteles, dicendo quod hoc potest esse dupliciter. Uno modo, ita quod illud primum sit penitus immobile. Quo posito, habetur propositum: scilicet, quod sit aliquod primum movens immobile. Alio modo, quod illud primum moveatur a seipso. Et hoc videtur probabile: quia quod est per se, semper est prius eo quod est per aliud; unde et in motis primum motum rationabile est per seipsum moveri, non ab alio.</P>
<P TITLE="Contra Gentiles, lib. 1 cap. 13 n. 22"><A NAME="23602"><SPAN CLASS="ref">[23602] Contra Gentiles, lib. 1 cap. 13 n. 22 </SPAN></A>Sed, hoc dato, iterum idem sequitur. Non enim potest dici quod movens seipsum totum moveatur a toto: quia sic sequerentur praedicta inconvenientia, scilicet quod aliquis simul doceret et doceretur, et similiter in aliis motibus; et iterum quod aliquid simul esset in potentia et actu, nam movens, inquantum huiusmodi, est actu, motum vero in potentia. Relinquitur igitur quod una pars eius est movens tantum et altera mota. Et sic habetur idem quod prius: scilicet quod aliquid sit movens immobile. Non autem potest dici quod utraque pars moveatur, ita quod una ab altera; neque quod una pars moveat seipsam et moveat alteram; neque quod totum moveat partem; neque quod pars moveat totum: quia sequerentur praemissa inconvenientia, scilicet quod aliquid simul moveret et moveretur secundum eandem speciem motus; et quod simul esset in potentia et actu; et ulterius quod totum non esset primo movens se, sed ratione partis. Relinquitur ergo quod moventis seipsum oportet unam partem esse immobilem et moventem aliam partem.</P>
<P TITLE="Contra Gentiles, lib. 1 cap. 13 n. 23"><A NAME="23603"><SPAN CLASS="ref">[23603] Contra Gentiles, lib. 1 cap. 13 n. 23 </SPAN></A>Sed quia in moventibus se quae sunt apud nos, scilicet in animalibus, pars movens, scilicet anima, etsi sit immobilis per se, movetur tamen per accidens; ulterius ostendit quod primi moventis seipsum pars movens non movetur neque per se neque per accidens.</P>
<P TITLE="Contra Gentiles, lib. 1 cap. 13 n. 24"><A NAME="23604"><SPAN CLASS="ref">[23604] Contra Gentiles, lib. 1 cap. 13 n. 24 </SPAN></A>Moventia enim se quae sunt apud nos, scilicet animalia, cum sint corruptibilia, pars movens in eis movetur per accidens. Necesse est autem moventia se corruptibilia reduci ad aliquod primum movens se quod sit sempiternum. Ergo necesse est aliquem motorem esse alicuius moventis seipsum qui neque per se neque per accidens moveatur.</P>
<P TITLE="Contra Gentiles, lib. 1 cap. 13 n. 25"><A NAME="23605"><SPAN CLASS="ref">[23605] Contra Gentiles, lib. 1 cap. 13 n. 25 </SPAN></A>Quod autem necesse sit, secundum suam positionem, aliquod movens se esse sempiternum, patet. Si enim motus est sempiternus, ut ipse supponit, oportet quod generatio moventium seipsa quae sunt generabilia et corruptibilia, sit perpetua. Sed huius perpetuitatis non potest esse causa aliquod ipsorum moventium se: quia non semper est. Nec simul omnia: tum quia infinita essent; tum quia non simul sunt. Relinquitur igitur quod oportet esse aliquod movens seipsum perpetuum, quod causat perpetuitatem generationis in istis inferioribus moventibus se. Et sic motor eius non movetur neque per se neque per accidens.</P>
<P TITLE="Contra Gentiles, lib. 1 cap. 13 n. 26"><A NAME="23606"><SPAN CLASS="ref">[23606] Contra Gentiles, lib. 1 cap. 13 n. 26 </SPAN></A>Item, in moventibus se videmus quod aliqua incipiunt de novo moveri propter aliquem motum quo non movetur a seipso animal, sicut cibo digesto aut aere alterato: quo quidem motu ipse motor movens seipsum movetur per accidens. Ex quo potest accipi quod nullum movens seipsum movetur semper cuius motor movetur per se vel per accidens. Sed primum movens seipsum movetur semper: alias non posset motus esse sempiternus, cum omnis alius motus a motu primi moventis seipsum causetur. Relinquitur igitur quod primum movens seipsum movetur a motore qui non movetur neque per se neque per accidens.</P>
<P TITLE="Contra Gentiles, lib. 1 cap. 13 n. 27"><A NAME="23607"><SPAN CLASS="ref">[23607] Contra Gentiles, lib. 1 cap. 13 n. 27 </SPAN></A>Nec est contra hanc rationem quod motores inferiorum orbium movent motum sempiternum, et tamen dicuntur moveri per accidens. Quia dicuntur moveri per accidens non ratione sui ipsorum, sed ratione suorum mobilium, quae sequuntur motum superioris orbis.</P>
<P TITLE="Contra Gentiles, lib. 1 cap. 13 n. 28"><A NAME="23608"><SPAN CLASS="ref">[23608] Contra Gentiles, lib. 1 cap. 13 n. 28 </SPAN></A>Sed quia Deus non est pars alicuius moventis seipsum, ulterius Aristoteles, in sua metaphysica, investigat ex hoc motore qui est pars moventis seipsum, alium motorem separatum omnino, qui est Deus. Cum enim omne movens seipsum moveatur per appetitum, oportet quod motor qui est pars moventis seipsum, moveat propter appetitum alicuius appetibilis. Quod est eo superius in movendo: nam appetens est quodammodo movens motum; appetibile autem est movens omnino non motum. Oportet igitur esse primum motorem separatum omnino immobilem, qui Deus est.</P>
<P TITLE="Contra Gentiles, lib. 1 cap. 13 n. 29"><A NAME="23609"><SPAN CLASS="ref">[23609] Contra Gentiles, lib. 1 cap. 13 n. 29 </SPAN></A>Praedictos autem processus duo videntur infirmare. Quorum primum est, quod procedunt ex suppositione aeternitatis motus: quod apud Catholicos supponitur esse falsum.</P>
<P TITLE="Contra Gentiles, lib. 1 cap. 13 n. 30"><A NAME="23610"><SPAN CLASS="ref">[23610] Contra Gentiles, lib. 1 cap. 13 n. 30 </SPAN></A>Et ad hoc dicendum quod via efficacissima ad probandum Deum esse est ex suppositione aeternitatis mundi, qua posita, minus videtur esse manifestum quod Deus sit. Nam si mundus et motus de novo incoepit, planum est quod oportet poni aliquam causam quae de novo producat mundum et motum: quia omne quod de novo fit, ab aliquo innovatore oportet sumere originem; cum nihil educat se de potentia in actum vel de non esse in esse.</P>
<P TITLE="Contra Gentiles, lib. 1 cap. 13 n. 31"><A NAME="23611"><SPAN CLASS="ref">[23611] Contra Gentiles, lib. 1 cap. 13 n. 31 </SPAN></A>Secundum est, quod supponitur in praedictis demonstrationibus primum motum, scilicet corpus caeleste, esse motum ex se. Ex quo sequitur ipsum esse animatum. Quod a multis non conceditur.</P>
<P TITLE="Contra Gentiles, lib. 1 cap. 13 n. 32"><A NAME="23612"><SPAN CLASS="ref">[23612] Contra Gentiles, lib. 1 cap. 13 n. 32 </SPAN></A>Et ad hoc dicendum est quod, si primum movens non ponitur motum ex se, oportet quod moveatur immediate a penitus immobili. Unde etiam Aristoteles sub disiunctione hanc conclusionem inducit: quod scilicet oporteat vel statim devenire ad primum movens immobile separatum, vel ad movens seipsum, ex quo iterum devenitur ad movens primum immobile separatum.</P>
<P TITLE="Contra Gentiles, lib. 1 cap. 13 n. 33"><A NAME="23613"><SPAN CLASS="ref">[23613] Contra Gentiles, lib. 1 cap. 13 n. 33 </SPAN></A>Procedit autem philosophus alia via in II Metaphys., ad ostendendum non posse procedi in infinitum in causis efficientibus, sed esse devenire ad unam causam primam: et hanc dicimus Deum. Et haec via talis est. In omnibus causis efficientibus ordinatis primum est causa medii, et medium est causa ultimi: sive sit unum, sive plura media. Remota autem causa, removetur id cuius est causa. Ergo, remoto primo, medium causa esse non poterit. Sed si procedatur in causis efficientibus in infinitum, nulla causarum erit prima. Ergo omnes aliae tollentur, quae sunt mediae. Hoc autem est manifeste falsum. Ergo oportet ponere primam causam efficientem esse. Quae Deus est.</P>
<P TITLE="Contra Gentiles, lib. 1 cap. 13 n. 34"><A NAME="23614"><SPAN CLASS="ref">[23614] Contra Gentiles, lib. 1 cap. 13 n. 34 </SPAN></A>Potest etiam alia ratio colligi ex verbis Aristotelis. In II enim Metaphys. ostendit quod ea quae sunt maxime vera, sunt et maxime entia. In IV autem Metaphys. ostendit esse aliquid maxime verum, ex hoc quod videmus duorum falsorum unum altero esse magis falsum, unde oportet ut alterum sit etiam altero verius; hoc autem est secundum approximationem ad id quod est simpliciter et maxime verum. Ex quibus concludi potest ulterius esse aliquid quod est maxime ens. Et hoc dicimus Deum.</P>
<P TITLE="Contra Gentiles, lib. 1 cap. 13 n. 35"><A NAME="23615"><SPAN CLASS="ref">[23615] Contra Gentiles, lib. 1 cap. 13 n. 35 </SPAN></A>Ad hoc etiam inducitur a Damasceno alia ratio sumpta ex rerum gubernatione: quam etiam innuit Commentator in II physicorum. Et est talis. Impossibile est aliqua contraria et dissonantia in unum ordinem concordare semper vel pluries nisi alicuius gubernatione, ex qua omnibus et singulis tribuitur ut ad certum finem tendant. Sed in mundo videmus res diversarum naturarum in unum ordinem concordare, non ut raro et a casu, sed ut semper vel in maiori parte. Oportet ergo esse aliquem cuius providentia mundus gubernetur. Et hunc dicimus Deum.</P>
<DIV CLASS="centro">
<BR>
<P>
<A HREF="scg1001.html"><IMG SRC="icons/ageretro.gif" WIDTH="19" HEIGHT="19" ALIGN="middle" BORDER="0" ALT="age retro"></A>
&nbsp;
<A HREF="scg1014.html"><IMG SRC="icons/ageultra.gif" WIDTH="19" HEIGHT="19" ALIGN="middle" BORDER="0" ALT="age ultra"></A>
</P>
<BR><HR><BR>
<ADDRESS>&copy; 2019 Fundaci&oacute;n Tom&aacute;s de Aquino quoad hanc editionem<BR>Iura omnia asservantur<BR>OCLC nr. <A HREF="http://worldcatlibraries.org/wcpa/oclc/49644264" STYLE="text-decoration=none">49644264</A></ADDRESS>
</DIV>
</body>
</HTML> 