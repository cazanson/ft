<!doctype HTML PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html LANG="LA">
<head>
<meta HTTP-EQUIV="Content-Type" CONTENT="text/html; charset=ISO-8859-1">
<meta HTTP-EQUIV="Content-Style-Type" CONTENT="text/css">
<meta HTTP-EQUIV="Content-Script-Type" CONTENT="text/javascript">
<meta NAME="keywords" CONTENT="Thomas de Aquino, Quaestiones de veritate, Corpus Thomisticum">
<meta NAME="language" CONTENT="Latin">
<meta NAME="security" CONTENT="public">
<meta NAME="owner" CONTENT="ealarcon@unav.es">
<meta NAME="author" CONTENT="Enrique Alarc&oacute;n">
<meta NAME="abstract" CONTENT="Thomas de Aquino, De veritate q. 22 a. 11">
<link REL="stylesheet" MEDIA="screen" HREF="vscreen.css" TYPE="text/css">
<link REL="stylesheet" MEDIA="print" HREF="vprint.css" TYPE="text/css">
<link REL="stylesheet" MEDIA="aural" HREF="vaural.css" TYPE="text/css">
<meta name="viewport" content="width=device-width, initial-scale=1" />
<title>Thomas de Aquino, Quaestiones disputatae de veritate, q. 22 a. 11</title>
<script type="text/javascript">
document.ondblclick = goPage;
  function findSelection(){
        if (document.getSelection){ txt = document.getSelection();}
        else if (document.selection){ txt = document.selection.createRange().text;}
        else {return "";}
        return txt;
  }
  function goPage(){
        var word = findSelection();
        if (word != "") {
                var toast = window.open("http://www.perseus.tufts.edu/hopper/morph?la=la&l="+word,"","width="+screen.width*0.75+",height="+screen.height*0.75+",screenX="+screen.width*0.125+"px,screenY="+screen.height*0.125+"px,scrollbars=1,resizable=1,toolbar=0");
        }
  }
  </script>
</head>
<BODY id="content"><!-- assigning the id="content" triggers the styles in the style.css file -->
<A HREF="index.html"><DIV CLASS="tres">CORPUS THOMISTICUM</DIV></A>
<DIV CLASS="uno">Sancti Thomae de Aquino</DIV>
<DIV CLASS="uno">Quaestiones disputatae de veritate</DIV>
<DIV CLASS="dos">quaestio XXII articulus XI</DIV>
<BR>
<DIV CLASS="centro">
<TABLE ALIGN="center" SUMMARY="Imago">
<TR>
<TH><IMG SRC="icons/faxzu190.jpg" WIDTH="168" HEIGHT="190" BORDER="0" ALT="Thomas de Aquino a Zurbar&aacute;n depictus (Museo de Bellas Artes, Sevilla)" ALIGN="middle"></TH>
</TR>
</TABLE>
<BR>
<SPAN CLASS="tres">Textum Leonino 1976 edito adaequatum<BR>ac translatum a Roberto Busa SJ in taenias magneticas<BR>denuo recognovit Enrique Alarc&oacute;n atque instruxit<BR><BR></SPAN>
<BR><HR><BR>
<P>
<A HREF="qdv2201.html"><IMG SRC="icons/ageretro.gif" WIDTH="19" HEIGHT="19" ALIGN="middle" BORDER="0" ALT="age retro"></A>
&nbsp;
<A HREF="qdv2211n.html"><IMG SRC="icons/nota.gif" WIDTH="19" HEIGHT="19" ALIGN="middle" BORDER="0" ALT="nota ad textum"></A>
&nbsp;
<A HREF="qdv2212.html"><IMG SRC="icons/ageultra.gif" WIDTH="19" HEIGHT="19" ALIGN="middle" BORDER="0" ALT="age ultra"></A>
</P>
<SCRIPT LANGUAGE="JavaScript" TYPE="text/javascript">
<!--
// original code by Bill Trefzger 12/12/96; revised by Enrique Alarcon 12/9/2000
function go(){if(document.selecter.select1.options[document.selecter.select1.selectedIndex].value !="none"){location=document.selecter.select1.options[document.selecter.select1.selectedIndex].value}}
document.write('<FORM NAME="selecter"><SELECT NAME="select1">');
document.write('<OPTION VALUE="none">INDEX');
document.write('<OPTION VALUE="none">------------------------------------------------');
document.write('<OPTION VALUE="index.html">Corpus Thomisticum');
document.write('<OPTION VALUE="iopera.html">Opera omnia');
document.write('<OPTION VALUE="zbiblia.html">Bibliographia Thomistica');
document.write('<OPTION VALUE="none">------------------------------------------------');
document.write('<OPTION VALUE="#56211">De veritate, q. 22 a. 11 tit. 1');
document.write('<OPTION VALUE="#56212">De veritate, q. 22 a. 11 tit. 2');
document.write('<OPTION VALUE="#56213">De veritate, q. 22 a. 11 arg. 1');
document.write('<OPTION VALUE="#56214">De veritate, q. 22 a. 11 arg. 2');
document.write('<OPTION VALUE="#56215">De veritate, q. 22 a. 11 arg. 3');
document.write('<OPTION VALUE="#56216">De veritate, q. 22 a. 11 arg. 4');
document.write('<OPTION VALUE="#56217">De veritate, q. 22 a. 11 arg. 5');
document.write('<OPTION VALUE="#56218">De veritate, q. 22 a. 11 arg. 6');
document.write('<OPTION VALUE="#56219">De veritate, q. 22 a. 11 arg. 7');
document.write('<OPTION VALUE="#56220">De veritate, q. 22 a. 11 arg. 8');
document.write('<OPTION VALUE="#56221">De veritate, q. 22 a. 11 arg. 9');
document.write('<OPTION VALUE="#56222">De veritate, q. 22 a. 11 arg. 10');
document.write('<OPTION VALUE="#56223">De veritate, q. 22 a. 11 arg. 11');
document.write('<OPTION VALUE="#56224">De veritate, q. 22 a. 11 arg. 12');
document.write('<OPTION VALUE="#56225">De veritate, q. 22 a. 11 s. c. 1');
document.write('<OPTION VALUE="#56226">De veritate, q. 22 a. 11 s. c. 2');
document.write('<OPTION VALUE="#56227">De veritate, q. 22 a. 11 s. c. 3');
document.write('<OPTION VALUE="#56228">De veritate, q. 22 a. 11 s. c. 4');
document.write('<OPTION VALUE="#56229">De veritate, q. 22 a. 11 s. c. 5');
document.write('<OPTION VALUE="#56230">De veritate, q. 22 a. 11 co.');
document.write('<OPTION VALUE="#56231">De veritate, q. 22 a. 11 ad 1');
document.write('<OPTION VALUE="#56232">De veritate, q. 22 a. 11 ad 2');
document.write('<OPTION VALUE="#56233">De veritate, q. 22 a. 11 ad 3');
document.write('<OPTION VALUE="#56234">De veritate, q. 22 a. 11 ad 4');
document.write('<OPTION VALUE="#56235">De veritate, q. 22 a. 11 ad 5');
document.write('<OPTION VALUE="#56236">De veritate, q. 22 a. 11 ad 6');
document.write('<OPTION VALUE="#56237">De veritate, q. 22 a. 11 ad 7');
document.write('<OPTION VALUE="#56238">De veritate, q. 22 a. 11 ad 8');
document.write('<OPTION VALUE="#56239">De veritate, q. 22 a. 11 ad 9');
document.write('<OPTION VALUE="#56240">De veritate, q. 22 a. 11 ad 10');
document.write('<OPTION VALUE="#56241">De veritate, q. 22 a. 11 ad 11');
document.write('<OPTION VALUE="#56242">De veritate, q. 22 a. 11 ad 12');
document.write('<OPTION VALUE="#56243">De veritate, q. 22 a. 11 ad s. c. 1');
document.write('<OPTION VALUE="#56244">De veritate, q. 22 a. 11 ad s. c. 2');
document.write('<OPTION VALUE="#56245">De veritate, q. 22 a. 11 ad s. c. 3');
document.write('<OPTION VALUE="#56246">De veritate, q. 22 a. 11 ad s. c. 4');
document.write('<OPTION VALUE="#56247">De veritate, q. 22 a. 11 ad s. c. 5');
document.write('</SELECT>');
document.write('<BR><BR>');
document.write('<INPUT TYPE="button" VALUE="Agedum" ONCLICK="go()">');
document.write('</FORM>');
// -->
</SCRIPT>
<BR><HR><BR>
</DIV>
<DIV CLASS="D">Quaestio 22</DIV>
<DIV CLASS="E">Articulus 11</DIV>
<DIV CLASS="F">Argumenta et corpus</DIV>
<BR>
<DIV CLASS="cuatro" TITLE="De veritate, q. 22 a. 11 tit. 1"><A NAME="56211"><SPAN CLASS="tit">[56211] De veritate, q. 22 a. 11 tit. 1 </SPAN></A>Undecimo quaeritur utrum voluntas sit altior potentia quam intellectus, vel e converso</DIV>
<BR>
<P TITLE="De veritate, q. 22 a. 11 tit. 2"><A NAME="56212"><SPAN CLASS="tit">[56212] De veritate, q. 22 a. 11 tit. 2 </SPAN></A>Et videtur quod intellectus sit nobilior et altior.</P>
<P TITLE="De veritate, q. 22 a. 11 arg. 1"><A NAME="56213"><SPAN CLASS="ref">[56213] De veritate, q. 22 a. 11 arg. 1 </SPAN></A>Nobilitas enim animae consistit in hoc quod est ad imaginem Dei. Sed anima est ad imaginem Dei secundum rationem vel intelligentiam: unde Augustinus dicit in III super Genesim ad litteram: <I>intelligamus in eo factum hominem ad imaginem Dei, quo irrationabilibus animantibus antecellit: id autem est ipsa ratio, vel mens, vel intelligentia, vel si quo alio vocabulo commodius appellatur</I>. Ergo excellentissima potentia animae est intellectus.</P>
<P TITLE="De veritate, q. 22 a. 11 arg. 2"><A NAME="56214"><SPAN CLASS="ref">[56214] De veritate, q. 22 a. 11 arg. 2 </SPAN></A>Ipse dicebat, quod sicut imago est in intellectu, ita est etiam in voluntate, cum imago, secundum Augustinum in Lib. de Trinit., attendatur secundum memoriam, intelligentiam et voluntatem.- Sed contra: ex quo nobilitas animae penes imaginem attenditur, oportet quod illud sit excellentius animae, ubi magis proprie invenitur ratio imaginis. Sed etiam si imago sit in voluntate et intellectu, magis proprie est in intellectu quam in voluntate: unde Magister, in II Sent. dist. 16, dicit, imaginem esse in cognitione veritatis, similitudinem in dilectione boni. Ergo adhuc oportet quod intellectus sit nobilior voluntate.</P>
<P TITLE="De veritate, q. 22 a. 11 arg. 3"><A NAME="56215"><SPAN CLASS="ref">[56215] De veritate, q. 22 a. 11 arg. 3 </SPAN></A>Praeterea, cum de potentiis iudicemus ex actibus, oportet illam potentiam esse nobiliorem cuius actus est nobilior. Sed intelligere est nobilius quam velle. Ergo intellectus est nobilior quam voluntas. Probatio mediae. Cum actus specificentur ex terminis, oportet illum actum esse nobiliorem cuius est terminus nobilior. Sed actus intellectus est secundum motum ad animam, voluntatis autem actus est secundum motum ab anima ad res. Ergo, cum anima sit nobilior rebus exterioribus, intelligere erit nobilius quam velle.</P>
<P TITLE="De veritate, q. 22 a. 11 arg. 4"><A NAME="56216"><SPAN CLASS="ref">[56216] De veritate, q. 22 a. 11 arg. 4 </SPAN></A>Praeterea, in omnibus ordinatis, quanto aliquid magis distat ab infimo, tanto est altius. Sed infimum in potentiis animae est sensus. Voluntas autem magis appropinquat sensui quam intellectus. Nam voluntas cum sensitivis potentiis communicat in conditione obiecti; sicut enim sensus est particularium, ita et voluntas: volumus enim particularem sanitatem et non hoc universale quod est sanitas. Intellectus autem est universalium. Ergo intellectus est altior potentia quam voluntas.</P>
<P TITLE="De veritate, q. 22 a. 11 arg. 5"><A NAME="56217"><SPAN CLASS="ref">[56217] De veritate, q. 22 a. 11 arg. 5 </SPAN></A>Praeterea, regens est nobilius recto. Sed intellectus regit voluntatem. Ergo est nobilior voluntate.</P>
<P TITLE="De veritate, q. 22 a. 11 arg. 6"><A NAME="56218"><SPAN CLASS="ref">[56218] De veritate, q. 22 a. 11 arg. 6 </SPAN></A>Praeterea, illud a quo est aliquid, habet auctoritatem super ipsum, et maioritatem, si sit diversum in essentia. Sed intelligentia est a memoria, sicut filius a patre: voluntas autem a memoria et intelligentia, sicut spiritus sanctus a patre et filio. Ergo intelligentia habet auctoritatem respectu voluntatis, et est maior et potior ea.</P>
<P TITLE="De veritate, q. 22 a. 11 arg. 7"><A NAME="56219"><SPAN CLASS="ref">[56219] De veritate, q. 22 a. 11 arg. 7 </SPAN></A>Praeterea, quanto aliquis actus est simplicior et immaterialior, tanto est nobilior. Sed actus intellectus est simplicior quam voluntatis, et immaterialior: quia intellectus abstrahit a materia, non autem voluntas. Ergo actus intellectus est nobilior quam voluntatis.</P>
<P TITLE="De veritate, q. 22 a. 11 arg. 8"><A NAME="56220"><SPAN CLASS="ref">[56220] De veritate, q. 22 a. 11 arg. 8 </SPAN></A>Praeterea, intellectus in anima comparatur splendori in materialibus; voluntas autem sive affectus, calori, ut patet ex dictis sanctorum. Sed splendor est nobilior calore, cum sit qualitas nobilioris corporis. Ergo intellectus est nobilior voluntate.</P>
<P TITLE="De veritate, q. 22 a. 11 arg. 9"><A NAME="56221"><SPAN CLASS="ref">[56221] De veritate, q. 22 a. 11 arg. 9 </SPAN></A>Praeterea, illud quod est proprium hominis in quantum est homo, secundum philosophum in Ethicis, est nobilius eo quod est commune homini et aliis animalibus. Sed intelligere est proprium hominis; velle autem etiam aliis animalibus convenit: unde philosophus dicit in III Ethicorum, quod voluntario participant pueri et bruta. Ergo intellectus est nobilior voluntate.</P>
<P TITLE="De veritate, q. 22 a. 11 arg. 10"><A NAME="56222"><SPAN CLASS="ref">[56222] De veritate, q. 22 a. 11 arg. 10 </SPAN></A>Praeterea, quanto aliquid est propinquius fini, tanto est nobilius; cum fine sit ratio bonitatis in his quae sunt ad finem. Sed intellectus videtur esse propinquior fini quam voluntas. Prius enim homo attingit finem cognoscendo ipsum, quam per voluntatem appetendo ipsum. Ergo intellectus est nobilior quam voluntate.</P>
<P TITLE="De veritate, q. 22 a. 11 arg. 11"><A NAME="56223"><SPAN CLASS="ref">[56223] De veritate, q. 22 a. 11 arg. 11 </SPAN></A>Praeterea, secundum Gregorium in VI Moral., contemplativa vita est maioris meriti quam activa. Sed contemplativa pertinet ad intellectum, activa autem ad voluntatem. Ergo et intellectus est nobilior quam voluntas.</P>
<P TITLE="De veritate, q. 22 a. 11 arg. 12"><A NAME="56224"><SPAN CLASS="ref">[56224] De veritate, q. 22 a. 11 arg. 12 </SPAN></A>Praeterea, philosophus dicit in X Ethic., quod intellectus est optimum eorum quae sunt in nobis. Ergo est nobilior voluntate.</P>
<P TITLE="De veritate, q. 22 a. 11 s. c. 1"><A NAME="56225"><SPAN CLASS="ref">[56225] De veritate, q. 22 a. 11 s. c. 1 </SPAN></A>Sed contra. Perfectioris potentiae perfectior est habitus. Sed habitus quo perficitur voluntas, scilicet caritas, est nobilior fide et scientia, quibus perficitur intellectus, ut patet per apostolum, I Cor. XIII, 2. Ergo voluntas est nobilior intellectu.</P>
<P TITLE="De veritate, q. 22 a. 11 s. c. 2"><A NAME="56226"><SPAN CLASS="ref">[56226] De veritate, q. 22 a. 11 s. c. 2 </SPAN></A>Praeterea, illud quod est liberum sui, est nobilius non libero. Sed intellectus non est liber sui, cum possit cogi; voluntas autem est libera, cum cogi non possit. Ergo voluntas est nobilior intellectu.</P>
<P TITLE="De veritate, q. 22 a. 11 s. c. 3"><A NAME="56227"><SPAN CLASS="ref">[56227] De veritate, q. 22 a. 11 s. c. 3 </SPAN></A>Praeterea, ordo potentiarum est secundum ordinem obiectorum. Sed bonum, quod est obiectum voluntatis, est nobilius vero, quod est obiectum intellectus. Ergo et voluntas est nobilior intellectu.</P>
<P TITLE="De veritate, q. 22 a. 11 s. c. 4"><A NAME="56228"><SPAN CLASS="ref">[56228] De veritate, q. 22 a. 11 s. c. 4 </SPAN></A>Praeterea secundum Dionysium in V cap. de divinis nominibus, quanto aliqua divinarum participationum est communior, tanto est nobilior. Sed voluntas est communior intellectu, quia quaedam participant voluntate, quae non participant intellectu, ut prius dictum est. Ergo voluntas est intellectu nobilior.</P>
<P TITLE="De veritate, q. 22 a. 11 s. c. 5"><A NAME="56229"><SPAN CLASS="ref">[56229] De veritate, q. 22 a. 11 s. c. 5 </SPAN></A>Praeterea, quanto aliquid est Deo propinquius, tanto est nobilius. Sed voluntas Deo magis appropinquat quam intellectus: quia, sicut dicit Hugo de s. Victore, super VII cap. caelestis hierarchiae, <I>ibi dilectio intrat, ubi cognitio foris est: plus enim Deum diligimus quam de ipso possimus cognoscere</I>. Ergo voluntas est nobilior intellectu.</P>
<P TITLE="De veritate, q. 22 a. 11 co."><A NAME="56230"><SPAN CLASS="ref">[56230] De veritate, q. 22 a. 11 co. </SPAN></A>Responsio. Dicendum, quod aliquid potest altero eminentius dici et simpliciter, et secundum quid. Ad hoc autem quod ostendatur aliquid esse altero simpliciter melius, oportet quod eorum comparatio attendatur penes eorum essentialia, et non penes accidentalia; quia per hoc ostenderetur unum alteri eminere secundum quid; sicut homo si comparetur leoni quantum ad differentias essentiales, invenitur leone simpliciter nobilior, in quantum homo est rationale animal, leo vero irrationale; leo vero est homine excellentior, si comparetur secundum fortitudinem corporalem: hoc autem est esse nobilius secundum quid. Ut igitur consideretur quae harum potentiarum sit potior simpliciter, voluntas, an intellectus, hoc ex per se earum differentiis considerandum est. Perfectio autem et dignitas intellectus in hoc consistit quod species rei intellectae in ipso intellectu consistit; cum secundum hoc intelligat actu, in quo eius dignitas tota consideratur. Nobilitas autem voluntatis et actus eius consistit ex hoc quod anima ordinatur ad rem aliquam nobilem, secundum esse quod res illa habet in seipsa. Perfectius autem est, simpliciter et absolute loquendo, habere in se nobilitatem alterius rei, quam ad rem nobilem comparari extra se existentem. Unde voluntas et intellectus, si absolute considerentur, non comparando ad hanc vel illam rem, hunc ordinem habent, quod intellectus simpliciter eminentior est voluntate. Sed contingit eminentius esse comparari ad rem aliquam nobilem per aliquem modum, quam eius nobilitatem in seipso habere; quando scilicet illius rei nobilitas habetur multo inferiori modo quam eam habeat res illa in seipsa. Si autem nobilitas illius rei insit alii rei vel aeque nobiliter, vel nobilius quam in re cuius est, tunc, absque omni dubitatione, nobilius erit quod in se nobilitatem alterius rei habebit, quam quod ad ipsam rem nobilem qualitercumque ordinatur. Rerum autem quae sunt anima superiores, formas percipit intellectus inferiori modo quam sint in ipsis rebus: recipitur enim aliquid in intellectu per modum sui, ut dicitur in Lib. de causis. Et eadem ratione earum rerum quae sunt anima inferiores, sicut sunt res corporales, formae sunt nobiliores in anima quam in ipsis rebus. Sic igitur tripliciter potest comparari intellectus ad voluntatem. Uno modo absolute et in universali, non respectu huius vel illius rei; et sic intellectus est eminentior voluntate; sicut habere id quod est dignitatis in re aliqua est perfectius quam comparari ad nobilitatem eius. Alio modo per respectum ad res materiales sensibiles: et sic iterum intellectus est simpliciter nobilior voluntate, ut puta intelligere lapidem quam velle lapidem; quia forma lapidis nobiliori modo est in intellectu secundum quod ab intellectu intelligitur, quam sit in se ipsa secundum quod a voluntate desideratur. Tertio modo in respectu ad res divinas, quae sunt anima superiores; et sic velle est eminentius quam intelligere, sicut velle Deum vel amare quam cognoscere; quia scilicet ipsa divina bonitas perfectius est in ipso Deo prout a voluntate desideratur, quam sit participata in nobis prout ab intellectu cognoscitur.</P>
<P TITLE="De veritate, q. 22 a. 11 ad 1"><A NAME="56231"><SPAN CLASS="ref">[56231] De veritate, q. 22 a. 11 ad 1 </SPAN></A>Ad primum ergo dicendum, quod Augustinus accipit rationem et intelligentiam pro tota parte intellectiva, quae comprehendit in se et apprehensionem intellectus et appetitum voluntatis; et sic voluntas non excluditur ab imagine.</P>
<P TITLE="De veritate, q. 22 a. 11 ad 2"><A NAME="56232"><SPAN CLASS="ref">[56232] De veritate, q. 22 a. 11 ad 2 </SPAN></A>Ad secundum dicendum, quod Magister appropriat imaginationem rationi, eo quod prius est; similitudinem vero amori, quia in comparatione ad Deum cognitio completur per amorem, sicut imago perficitur et venustatur per colores et alia huiusmodi, quibus fit similis exemplari.</P>
<P TITLE="De veritate, q. 22 a. 11 ad 3"><A NAME="56233"><SPAN CLASS="ref">[56233] De veritate, q. 22 a. 11 ad 3 </SPAN></A>Ad tertium dicendum, quod ratio illa procedit quantum ad res illas quibus anima est nobilior; sed eadem ratione potest probari praeeminentia voluntatis in comparatione ad res anima nobiliores.</P>
<P TITLE="De veritate, q. 22 a. 11 ad 4"><A NAME="56234"><SPAN CLASS="ref">[56234] De veritate, q. 22 a. 11 ad 4 </SPAN></A>Ad quartum dicendum, quod voluntas non communicat in obiecto cum sensibus nisi secundum quod fertur ad res sensibiles, quae sunt anima inferiores; secundum vero quod fertur ad res intelligibiles et divinas, magis elongatur a sensibus quam intellectus, cum intellectus minus capere possit de divinis quam appetat et diligat affectus.</P>
<P TITLE="De veritate, q. 22 a. 11 ad 5"><A NAME="56235"><SPAN CLASS="ref">[56235] De veritate, q. 22 a. 11 ad 5 </SPAN></A>Ad quintum dicendum, quod intellectus regit voluntatem, non quasi inclinans eam in id in quod tendit, sed sicut ostendens ei quo tendere debeat. Quando ergo minus potest ostendere intellectus aliquod nobile quam inclinatio voluntatis feratur in illud, voluntas est potior intellectu.</P>
<P TITLE="De veritate, q. 22 a. 11 ad 6"><A NAME="56236"><SPAN CLASS="ref">[56236] De veritate, q. 22 a. 11 ad 6 </SPAN></A>Ad sextum dicendum, quod voluntas non directe ab intelligentia procedit; sed ab essentia animae, praesupposita intelligentia. Unde ex hoc non ostenditur ordo dignitatis, sed solummodo ordo originis, quo intellectus est prior naturaliter voluntate.</P>
<P TITLE="De veritate, q. 22 a. 11 ad 7"><A NAME="56237"><SPAN CLASS="ref">[56237] De veritate, q. 22 a. 11 ad 7 </SPAN></A>Ad septimum dicendum, quod intellectus non abstrahit a materia nisi cum intelligit res sensibiles et materiales. Cum vero intelligit res quae sunt supra ipsum, non abstrahit, immo recipit minus simpliciter quam sint res ipsae in seipsis; unde remanet actus voluntatis qui fertur in ipsas res prout in seipsis sunt, simplicior et nobilior.</P>
<P TITLE="De veritate, q. 22 a. 11 ad 8"><A NAME="56238"><SPAN CLASS="ref">[56238] De veritate, q. 22 a. 11 ad 8 </SPAN></A>Ad octavum dicendum, quod locutiones illae quibus intellectus splendori, affectus vero calori comparatur, sunt metaphoricae: et ex talibus locutionibus ut Magister dicit in III sententiarum, non est trahenda argumentatio. Dionysius etiam dicit in epistola ad Titum, quod symbolica theologia non est argumentativa.</P>
<P TITLE="De veritate, q. 22 a. 11 ad 9"><A NAME="56239"><SPAN CLASS="ref">[56239] De veritate, q. 22 a. 11 ad 9 </SPAN></A>Ad nonum dicendum, quod sicut intelligere est solius hominis, ita velle; quamvis appetere sit aliorum quam hominis.</P>
<P TITLE="De veritate, q. 22 a. 11 ad 10"><A NAME="56240"><SPAN CLASS="ref">[56240] De veritate, q. 22 a. 11 ad 10 </SPAN></A>Ad decimum dicendum, quod quamvis anima prius feratur in Deum per intellectum quam per affectum, tamen perfectius pervenit in ipsum affectus quam intellectus, ut dictum est, in corp. articuli.</P>
<P TITLE="De veritate, q. 22 a. 11 ad 11"><A NAME="56241"><SPAN CLASS="ref">[56241] De veritate, q. 22 a. 11 ad 11 </SPAN></A>Ad undecimum dicendum, quod a contemplatione voluntas non excluditur: unde Gregorius dicit super Ezechielem, quod vita contemplativa est Deum et proximum diligere. Unde eminentia vitae contemplativae ad activam non praeiudicat voluntati.</P>
<P TITLE="De veritate, q. 22 a. 11 ad 12"><A NAME="56242"><SPAN CLASS="ref">[56242] De veritate, q. 22 a. 11 ad 12 </SPAN></A>Ad duodecimum dicendum, quod philosophus loquitur de intellectu secundum quod accipitur pro parte intellectiva, quae comprehendit in se voluntatem. Vel potest dici, quod considerat intellectum et alias potentias animae absolute, non secundum quod comparantur ad hoc obiectum vel illud.</P>
<P TITLE="De veritate, q. 22 a. 11 ad s. c. 1"><A NAME="56243"><SPAN CLASS="ref">[56243] De veritate, q. 22 a. 11 ad s. c. 1 </SPAN></A>Ad primum vero quod in contrarium obiicitur, dicendum, quod caritas est habitus perficiens voluntatem in ordine ad Deum; et in tali ordine voluntas est nobilior intellectu.</P>
<P TITLE="De veritate, q. 22 a. 11 ad s. c. 2"><A NAME="56244"><SPAN CLASS="ref">[56244] De veritate, q. 22 a. 11 ad s. c. 2 </SPAN></A>Ad secundum dicendum, quod libertas voluntatis non ostendit eam esse nobiliorem simpliciter, sed nobiliorem in movendo: quod ex sequentibus patebit.</P>
<P TITLE="De veritate, q. 22 a. 11 ad s. c. 3"><A NAME="56245"><SPAN CLASS="ref">[56245] De veritate, q. 22 a. 11 ad s. c. 3 </SPAN></A>Ad tertium dicendum, quod cum verum sit quoddam bonum: est enim bonum intellectus, ut patet per philosophum in VI Ethic.; non est dicendum quod bonum sit nobilius vero, sicut nec quod animal sit nobilius homine; cum homo includat in se nobilitatem animalis, et superaddat. Loquimur enim de vero et bono, secundum quod sunt obiecta voluntatis et intellectus.</P>
<P TITLE="De veritate, q. 22 a. 11 ad s. c. 4"><A NAME="56246"><SPAN CLASS="ref">[56246] De veritate, q. 22 a. 11 ad s. c. 4 </SPAN></A>Ad quartum dicendum, quod velle non invenitur in pluribus quam intelligere, quamvis appetere in pluribus inveniatur. Sciendum tamen est, quod in hac ratione non ducitur auctoritas Dionysii secundum eius intentionem, propter duo. Primo, quia Dionysius loquitur quando unum includitur in ratione alterius, sicut esse in vivere, et vivere in intelligere, cum dicit unum esse simplicius altero. Secundo, quia quamvis participatio quae est simplicior, sit nobilior, tamen si accipiatur cum illo modo quo invenitur in rebus carentibus superadditis perfectionibus, erit ignobilior; sicut esse quod est nobilius quam vivere, si accipiatur cum illo modo quo inanimata sunt, ille modus essendi erit ignobilior quam esse viventium, quod est vivere. Et sic non oportet quod semper id quod est in pluribus, sit nobilius; alias oporteret dicere sensum esse nobiliorem intellectu, et nutritivam potentiam quam sensitivam.</P>
<P TITLE="De veritate, q. 22 a. 11 ad s. c. 5"><A NAME="56247"><SPAN CLASS="ref">[56247] De veritate, q. 22 a. 11 ad s. c. 5 </SPAN></A>Ad quintum dicendum, quod ratio illa procedit de voluntate in ordine ad Deum; et sic conceditur esse nobilior.</P>
<DIV CLASS="centro">
<BR><BR>
<P>
<A HREF="qdv2201.html"><IMG SRC="icons/ageretro.gif" WIDTH="19" HEIGHT="19" ALIGN="middle" BORDER="0" ALT="age retro"></A>
&nbsp;
<A HREF="qdv2211n.html"><IMG SRC="icons/nota.gif" WIDTH="19" HEIGHT="19" ALIGN="middle" BORDER="0" ALT="nota ad textum"></A>
&nbsp;
<A HREF="qdv2212.html"><IMG SRC="icons/ageultra.gif" WIDTH="19" HEIGHT="19" ALIGN="middle" BORDER="0" ALT="age ultra"></A>
</P>
<BR><HR><BR>
<ADDRESS>&copy; 2011 Fundaci&oacute;n Tom&aacute;s de Aquino quoad hanc editionem<BR>Iura omnia asservantur<BR>OCLC nr. <A HREF="http://worldcatlibraries.org/wcpa/oclc/49644264" STYLE="text-decoration=none">49644264</A></ADDRESS>
</DIV>
</body>
</HTML>
